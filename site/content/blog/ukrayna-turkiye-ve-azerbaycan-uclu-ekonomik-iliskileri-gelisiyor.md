---
title: '‘’Ukrayna, Türkiye ve Azerbaycan üçlü ekonomik ilişkileri gelişiyor’’'
date: Sun, 28 Jan 2018 22:01:23 +0000
draft: false
tags: ["Azerbaycan", "Cemal Yangın", "Kaya Karslı", "Mürsel Rüstemov", "Rüstem Mürselov", "TUİD (Türk Ukrayna İşadamları Derneği)", "Ukrayna Dış İlişkileri", "Uluslarası İlişkiler", "Yönet Can Tezel"]
type: post
---

![](https://burakpehlivan.org/wp-content/uploads/2018/01/WhatsApp-Image-2018-01-28-at-23.49.52.jpeg)


Azerbaycan Türkiye İşadamları Derneği(ATİB) yönetim kurulu başkanı Cemal Yangın ve başkan yardımcısı Mürsel Rüstemov, yönetim kurulu üyeleri Kaya Karslı ve Refik Karayev ile Selahattin Atalay’ın yer aldığı Azerbaycan Türk iş dünyası heyeti, Uluslararası Türk Ukrayna İşadamları Derneği’nin(TUİD) davetlisi olarak, Ukrayna’nın başkenti Kiev’e bir çalışma ziyareti gerçekleştirdi. Heyet ilk olarak, TUİD genel merkezini ziyaret ederken, burada TUİD başkanı Burak Pehlivan ile Ukrayna Azerbaycan Sanayici ve İşadamları Birliği başkanı Ali Aliyev ve Rus Türk İşadamları Birliği(RTİB) yönetim kurulu üyesi Abdurrahman Baytaş heyeti karşıladı.




TUİD başkanı Burak Pehlivan burada yaptığı konuşmada, ATİB’in Türkiye’nin gönül ve kültür coğrafyasındaki en saygın ve başarılı işadamı derneklerinin başında geldiğini, aynı zamanda DEİK Türkiye Gürcistan İş Konseyi başkanı da olan, ATİB idare heyeti sadrı Cemal Yangın ile DEİK Dünya Türk İş Konseyi(DTİK) Avrasya Komitesi yönetiminde yakın çalışma imkanı bulduklarını hatırlattı. Pehlivan, Ukrayna ekonomisi ve Ukrayna iş dünyası hakkında konuklara kısaca bilgi verirken, iki ülke ekonomik ilişkilerinin en önemli gündem maddesi olan Türkiye Ukrayna Serbest Ticaret Antlaşması’nın imzalanmasının mevcut güçlü ekonomik ilişkileri çok daha üst noktalara taşıyacağını belirtti. TUİD başkanı, Ukrayna, Türkiye ve Azerbaycan arasında üçlü ekonomik işbirliği olanakları olduğunu, Azerbaycan’da ATİB gibi güçlü bir Türk işadamı derneğinin varlığını bu süreçte bu potansiyelin gerçekleşmesi için büyük şans olduğunu ifade ederek sözlerini tamamladı.




ATİB idare heyeti sadrı Cemal Yangın ise, TUİD’in köklü bir Türk işadamı derneği olmakla beraber özellikle son birkaç yılda çok güçlü bir atılım yaptığını, dışa açıldığını, faaliyetlerinin ve başarılarının Ukrayna sınırlarını aştığını belirterek konuşmasına başlarken, bu saydığı nedenlerden dolayı ATİB yönetim kurulu olarak bu yıl ilk yurtdışı ziyaretlerini Ukrayna’ya, TUİD’de yaptıklarını söyledi. Cemal Yangın, bu ziyaretlerin devamının geleceğini, bölgedeki işadamı dernekleri arasında kurumsal ilişkiye büyük önem verdiklerini ifade etti. Başkan Yangın Azerbaycan, Türkiye ekonomik ilişkileri ve ATİB'in çalışmalarına da değinirken, gördükleri konukseverlikten dolayı TUİD yöneticilerine teşekkür etti.




Görüşmenin sonunda, TUİD başkanı Burak Pehlivan, ATİB idare heyeti sadrı Cemal Yangın’a Türkiye Azerbaycan ilişkilerinin gelişmesi için 25 yıldır verdiği üstün çaba ve bölgedeki Türk iş dünyaları arasındaki iletişimin artması için gösterdiği destekten dolayı bir teşekkür plaketi, Cemal Yangın ise, Pehlivan’a Karabağ ile ilgili bir kitap takdim ettiler.




ATİB heyetinin daha sonraki durağı Azerbaycan’ın Kiev Büyükelçiliği olurken. Burada heyet, Azerbaycan’ın Kiev Büyükelçisi Azer Hudiyev tarafından kabul edildi. Büyükelçi Hudiyev, heyete kendisinin göreve başladığında onu ilk ziyaret eden işadamı heyetinin TUİD yönetim kurulu olduğunu söylerken, Ukrayna'daki Türkiye ve Azerbaycan iş dünyaları arasında çok iyi ilişkiler olduğunu nitekim iki ülke işadamı derneklerinin iki ülkenin Kiev büyükelçilerinin huzurunda geçtiğimiz yıl birbirlerine karşılıklı olarak üye olduklarını hatırlattı. Hudiyev, Azerbaycan’ın yalnızca SOCAR aracılığıyla, Ukrayna’ya 300 milyon $ yatırım yaptığını, bu yatırımların çeşitlenmesi ve  daha da artırılabilmesi için çalıştıklarını belirtti.




ATİB heyeti son olarak Türkiye Cumhuriyeti Kiev Büyükelçisi Yönet Can Tezel tarafından kabul edilirken, burada heyete TUİD başkanı Burak Pehlivan ile yönetim kurulu üyeleri Emre Karaahmetoğlu ile Ali Aliyev de eşlik ettiler. Büyükelçi Tezel, heyeti kabulünde, Ukrayna ve Azerbaycan’da güçlü Türk iş dünyalarının bulunduğunu, ATİB heyetinin bu ziyaretinin üçlü ekonomik işbirliğinin gelişmesine de zemin hazırlayacağını söyledi. Yönet Can Tezel, iki saati geçen görüşmede ülkedeki son gelişmeleri konuklarıyla paylaşırken, Azerbaycan’daki Türk yatırımları ve ticaretiyle ilgili de ATİB Başkanı Cemal Yangın’dan ayrıntılı bilgi aldı. Heyetin Büyükelçiliği ziyareti hatıra fotoğrafı çekilmesiyle sona erdi.


www.tuid.org.ua

![](https://burakpehlivan.org/wp-content/uploads/2018/01/IMG_9063-2-Копировать.jpg) ![](https://burakpehlivan.org/wp-content/uploads/2018/01/IMG_9068-4-Копировать.jpg) ![](https://burakpehlivan.org/wp-content/uploads/2018/01/IMG_9073-7-Копировать.jpg)  ![](https://burakpehlivan.org/wp-content/uploads/2018/01/IMG_9111-22-Копировать.jpg) ![](https://burakpehlivan.org/wp-content/uploads/2018/01/IMG_9122-30-Копировать.jpg) ![](https://burakpehlivan.org/wp-content/uploads/2018/01/IMG_9126-31-Копировать.jpg)