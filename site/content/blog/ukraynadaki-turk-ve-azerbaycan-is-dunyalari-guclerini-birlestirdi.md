---
title: 'Ukrayna’daki Türk ve Azerbaycan iş dünyaları güçlerini birleştirdi'
date: Tue, 07 Mar 2017 21:18:26 +0000
draft: false
tags: ["Ali Aliyev", "Azer Hudiyev", "TUİD", "TUİD (Türk Ukrayna İşadamları Derneği)", "Ukrayna", "Ukrayna Azerbaycan iş dünyası", "Ukrayna Türk İş Dünyası", "Ukrayna Türk Toplumu", "Yönet Can Tezel"]
type: post
---

![](https://burakpehlivan.org/wp-content/uploads/2017/03/IMG_8737-70-Копировать-1.jpg)




Ukrayna’da kurulu Türk ve Azerbaycan işadamları dernekleri Uluslararası Türk Ukrayna İşadamları Derneği(TUİD) ile Azerbaycan Ukrayna Sanayici ve İşadamları Birliği(ATU) arasında, Türkiye Cumhuriyeti Kiev Büyükelçisi Yönet Can Tezel ile Azerbaycan’ın Ukrayna Büyükelçisi Azer Hudiyev’in şahitliğinde karşılıklı üyelik ve işbirliği antlaşması Kiev Intercontinental Otel’de düzenlenen bir törenle imzalandı. İmza töreninde Türkiye Cumhuriyeti Başbakanlık Ukrayna program koordinatörü Hacı Bayram Bolat, Türkiye Cumhuriyeti Kiev Ticaret müşaviri Haydar Koçak, Büyükelçilik ikinci katibi Mehmet Aktaş, Türk Havayolları Ukrayna Genel Müdürü Dinçer Sayıcı, ülkedeki en büyük Türk yatırımı olan Lifecell’in CEO’su Burak Ersoy gibi isimlerin yanı sıra, Ukrayna’nın en saygın İngilizce yayın organı Kyiv Post’un genel yayın yönetmeni Brian Bonner, Business Ukraine’in sahibi Peter Dickinson, Ukrayna Başbakanlık yatırım ajansı başkan yardımcısı Petro Matiaszek gibi isimler de hazır bulundu. Etkinliğe iki derneğin üyeleri, Ukrayna’daki Türk ve Azerbaycanlı işadamları ve yöneticiler de geniş katılım gösterdi.




İmza töreninin başında bir konuşma yapan ATU Başkanı Ali Aliyev, Azerbaycan’ın efsanevi başkanı Haydar Aliyev’in çizdiği vizyon doğrultusunda çalışma yaptıklarını, yalnızca üç yıldır faaliyet gösteren genç bir dernek olduklarını ancak bu süreçte Ukrayna’daki en köklü işadamı derneklerinden biri olan TUİD’in ve Ukrayna Türk iş dünyasının büyük desteğini gördüklerini belirtti. Aliyev, bugün atılan imzalarla, Ukrayna’daki iki ülke iş dünyalarının işbirliğini farklı bir noktaya taşıyacaklarını ifade etti.




TUİD yönetim kurulu başkanı Burak Pehlivan ise Azerbaycan ve Türkiye’nin iki devlet ama tek millet olduğunu belirterek başladığı konuşmasında, bununla beraber iki ülke işadamlarının dernekçilik konusunda farklı karakter taşıdıklarını, Azerbaycan iş dünyasının işadamı dernekleri çatısı altında genel olaraktoplanmadığına tanıklık ettiklerini söyledi. Bu durumun 2014 yılına kadar Ukrayna’da da böyle olduğunu ancak dönemin Azerbaycan Büyükelçisi’nin yaklaşık üç yıl süren ricalarına 2013 yılı sonunda dönemin Türkiye Büyükelçisi Mehmet Samsar için düzenledikleri veda yemeğinde büyükelçi Samsar’ın da ricası eklenince, Ukrayna’da bir Azerbaycan İşadamları Derneği kurulması konusunda gerekli desteği TUİD olarak verdiklerini hatırlattı. Pehlivan, bunun sonunda hala TUİD yönetim kurulu üyesi olan Ali Aliyev’in kurucu başkanlığında ATU’nün kurulduğunu söylerken ‘Ukrayna için çok zor bir dönemde Avrupa Meydanı sonrasındaki yönetim değişikliğinin hemen sonrasında mart 2014’te ATU’nün resmi kuruluşunu yine bugün olduğu gibi iki ülkenin büyükelçilerinin, yüzün üzerinde Türk ve Azerbaycanlı işadamının katılımıyla gerçekleştirdik’ dedi. Pehlivan aradan geçen üç yılda birçok ortak çalışmanın yapıldığını, bugünkü törenin aslında malumun ilanı olduğunu ifade ederken, bununla beraber hep birlikte daha kapsamlı, iş odaklı bir yaklaşımla bu işbirliğini daha üst seviyelere çıkarmayı planladıklarına dikkat çekti.




TUİD başkanı Burak Pehlivan ve ATU başkanı Ali Aliyev’in iki dernek arasında işbirliği ve üyelik protokolüne imza atması sonrasında söz alan Azerbaycan Ukrayna Büyükelçisi Azer Hudiyev, Ukrayna’daki Türk iş dünyasını büyük bir takdirle takip ettiğini, yapılanlardan örnek alınması gerektiğini söyledi. Hudiyev, hep beraber Ukrayna ekonomisine ve yatırım iklimine de katkıda bulunabiliriz derken, Türk işadamlarına kapılarının her zaman açık, desteklerinin tam olduğunu ifade ederek, sözlerini tamamladı.




Türkiye Cumhuriyeti Kiev Büyükelçisi Yönet Can Tezel ise 3 yıl önce ATU’nün kuruluş töreninin, Ukrayna’daki göreve başlamasından sonra katıldığı ilk etkinliklerden biri olduğunu hatırlatarak başladığı konuşmasında, bugün yine üç yıl sonra Ukrayna’daki Türk ve Azerbaycanlı işadamlarının bir araya geldiklerini, atılan imzaların kağıtta kalmayacağını ve işbirliğinin somut faaliyetlerle pekiştirileceğini düşündüğünü söyledi. Tezel, Ukrayna’nın ekonomik ve siyasi bir dönüşümden geçtiğini, iş yapış biçimlerinin değiştini, bu noktada Türk ve Azerbaycanlı işadamlarının yeni Ukrayna’nın ekonomisine önemli katkıları olabileceğini söyledi. Tezel, yapılan antlaşmanın Ukrayna’daki Türk ve Azerbaycan iş dünyalarına hayırlı olmasını dileyerek sözlerini tamamladı.




İmza töreni ve konuşmalar sonrasında, verilen kokteylle, Türk ve Azerbaycan İşadamı Dernekleri arasındaki karşılıklı işbirliği ve üyelik töreni sona erdi.




![](https://burakpehlivan.org/wp-content/uploads/2017/03/IMG_8593-6-Копировать.jpg) ![](https://burakpehlivan.org/wp-content/uploads/2017/03/IMG_8595-8-Копировать.jpg) ![](https://burakpehlivan.org/wp-content/uploads/2017/03/IMG_8597-9-Копировать.jpg) ![](https://burakpehlivan.org/wp-content/uploads/2017/03/IMG_8610-13-Копировать.jpg) ![](https://burakpehlivan.org/wp-content/uploads/2017/03/IMG_8617-17-Копировать.jpg) ![](https://burakpehlivan.org/wp-content/uploads/2017/03/IMG_8621-19-Копировать.jpg) ![](https://burakpehlivan.org/wp-content/uploads/2017/03/IMG_8636-27-Копировать.jpg) ![](https://burakpehlivan.org/wp-content/uploads/2017/03/IMG_8639-30-Копировать.jpg) ![](https://burakpehlivan.org/wp-content/uploads/2017/03/IMG_8650-35-Копировать.jpg) ![](https://burakpehlivan.org/wp-content/uploads/2017/03/IMG_8656-38-Копировать.jpg) ![](https://burakpehlivan.org/wp-content/uploads/2017/03/IMG_8657-39-Копировать.jpg) ![](https://burakpehlivan.org/wp-content/uploads/2017/03/IMG_8670-45-Копировать.jpg) ![](https://burakpehlivan.org/wp-content/uploads/2017/03/IMG_8673-47-Копировать.jpg) ![](https://burakpehlivan.org/wp-content/uploads/2017/03/IMG_8676-49-Копировать.jpg) ![](https://burakpehlivan.org/wp-content/uploads/2017/03/IMG_8683-52-Копировать.jpg) ![](https://burakpehlivan.org/wp-content/uploads/2017/03/IMG_8700-58-Копировать.jpg) ![](https://burakpehlivan.org/wp-content/uploads/2017/03/IMG_8718-62-Копировать.jpg) ![](https://burakpehlivan.org/wp-content/uploads/2017/03/IMG_8737-70-Копировать.jpg) ![](https://burakpehlivan.org/wp-content/uploads/2017/03/IMG_8744-73-Копировать.jpg) ![](https://burakpehlivan.org/wp-content/uploads/2017/03/IMG_8754-76-Копировать.jpg) ![](https://burakpehlivan.org/wp-content/uploads/2017/03/IMG_8759-79-Копировать.jpg) ![](https://burakpehlivan.org/wp-content/uploads/2017/03/IMG_8780-96-Копировать.jpg) ![](https://burakpehlivan.org/wp-content/uploads/2017/03/IMG_8782-98-Копировать.jpg) ![](https://burakpehlivan.org/wp-content/uploads/2017/03/IMG_8794-108-Копировать.jpg) ![](https://burakpehlivan.org/wp-content/uploads/2017/03/IMG_8798-111-Копировать.jpg)  ![](https://burakpehlivan.org/wp-content/uploads/2017/03/IMG_8812-120-Копировать.jpg) ![](https://burakpehlivan.org/wp-content/uploads/2017/03/IMG_8817-125-Копировать.jpg) ![](https://burakpehlivan.org/wp-content/uploads/2017/03/IMG_8819-126-Копировать.jpg) ![](https://burakpehlivan.org/wp-content/uploads/2017/03/IMG_8832-132-Копировать.jpg) ![](https://burakpehlivan.org/wp-content/uploads/2017/03/IMG_8835-134-Копировать.jpg) ![](https://burakpehlivan.org/wp-content/uploads/2017/03/IMG_8838-136-Копировать.jpg) ![](https://burakpehlivan.org/wp-content/uploads/2017/03/IMG_8841-137-Копировать.jpg) ![](https://burakpehlivan.org/wp-content/uploads/2017/03/IMG_8843-139-Копировать.jpg) ![](https://burakpehlivan.org/wp-content/uploads/2017/03/IMG_8846-140-Копировать.jpg) ![](https://burakpehlivan.org/wp-content/uploads/2017/03/IMG_8850-142-Копировать.jpg) ![](https://burakpehlivan.org/wp-content/uploads/2017/03/IMG_8853-144-Копировать.jpg)