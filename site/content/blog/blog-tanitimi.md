---
title: 'Blog Tanıtımı'
date: Fri, 08 Jul 2011 05:57:58 +0000
draft: false
tags: ["BDT", "Blog tanıtım", "bu coğrafya", "Burak Pehlivan", "Deniz Silistre", "Genel", "İlker Özbekliler", "İstanbul Erkek Lisesi", "Kiev", "Mert Nuhoğlu", "Rusya", "turkukraynaforum.com", "twitter", "Ukrayna"]
type: post
---

 


Kiev, 8 Temmuz 2011




Aziz ve kadim dostum [Mert Nuhoğlu](http://mertnuhoglu.com), İstanbul Erkek Lisesi yıllarımızdan beri arkadaş grubumuzun teknoloji gurusudur. Sürekli yeni projeler gerçekleştirir, teknolojik gelişmeleri yakından takip eder. Daha 13-14 yaşlarında yaptığı çalışmalardan dolayı ODTÜ’den davet almış bir kişiydi ve hala da aynı tempoda üretkenliğini sürdürüyor. Önce Mert ile [turkukraynaforum.com](http://turkukraynaforum.com) adlı bir site kurduk. Forumun Türkiye ve Ukrayna arasındaki ekonomik, ticari ve kültürel ilişkilere katkı yapmasını planladık. Bu  site klasik anlamdaki forumlardan farklı bir yazılım diline ve formata sahipti. Nitekim  forum, yine okul arkadaşlarım Deniz Silistre ve İlker Özbekliler’in katkısıyla kısa sürede yüzlerce kişinin üye olduğu ve Ukrayna hakkındaki yüzlerce soruya cevap alınabilen bir platforma dönüştü ancak forumun bloguna yazı yazmak konusunda yeterince cömert davranamadım.




Yaklaşık 10 yıldır Ukrayna’nın da bulunduğu coğrafyada profesyonel yönetici ve girişimci olarak bulunuyorum. İlk 6-7 yılı gidip gelmek şeklinde olan bağım, son 2-3 yıldır ise Kiev ve İstanbul arasında, Kiev’e ağırlık vererek devam ediyor. Geriye dönüp baktığımda 50’den fazla yazı kaleme almışım. Sanırım Ukrayna ve iki ülke ilişkilerine ilişkin akademisyenler dahil hiç kimse  bu sayıda yazı yazmamıştır. Bu yazılara iş ve sosyal yaşamımın yoğunluğu elverdiği sürece keyifle devam edeceğim.


Son buluşmamızda Mert, benim adıma bir web-sitesi yapmayı teklif etti ve dün öğrendim ki bunu gerçekten yapmış. Ne diyeyim, kendisine teşekkkürler. Öyle görülüyor ki, birkaç internet sitesinde ve [twitter'da](http://twitter.com/bpehlivan) paylaştığım düşüncelerimi ve yaşama dair algılarımı artık burada toparlayacağım. Diğer sitelerdeki yazılarım devam edecek, bu site ise  daha ziyade çalışmalarımın birleştiği bir çatı olacak.

Sevgi ve Saygılarımla,
Burak Pehlivan

 

[Украина новости](https://eprostir.org)

document.getElementById('df3fd9').style.opacity--;
---
### Comments:
#### 
[yakup]( "muto.ua@yandex.ru") - <time datetime="2011-07-21 00:08:19">Jul 4, 2011</time>

şahsen bir ukrayna sevdalısı olarak bu web siteleri, ukrayna hakkında bilgilenmemi.orda olmasamdan ukraynadaki gelişmeleri takip etmemi sağlıyor. burak pehlivan denincede aklıma ukraynayla ilgili yazdığı nefis yazıları geliyor..
<hr />
#### 
[hasretnuhoglu]( "hasret.nuhoglu@gmail.com") - <time datetime="2011-07-22 17:38:17">Jul 5, 2011</time>

Merhaba Burak, yeni siten hayırlı olsun, eminim güzel yazılarını buradan daha hızlı ulaştıracaksın bizlere. Mert'i çok iyi tanımlamışsın, sürekli bir üretkenlik peşinde, umarım bir gün keşfedilir:))
<hr />
