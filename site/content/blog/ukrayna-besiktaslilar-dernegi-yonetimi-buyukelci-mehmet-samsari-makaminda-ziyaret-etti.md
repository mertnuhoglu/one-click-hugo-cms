---
title: 'Ukrayna Beşiktaşlılar Derneği Yönetimi, Büyükelçi Mehmet Samsar’ı Makamı’nda Ziyaret Etti'
date: Mon, 12 Dec 2011 09:48:07 +0000
draft: false
tags: ["Beşiktaş", "Büyükelçilik", "Dernek", "Diplomasi", "Mehmet Samsar", "Ukrayna Beşiktaşlılar Derneği"]
type: post
---

![haber](https://burakpehlivan.org/tuid_images/bjksamsar.jpg)








































Ukrayna Beşiktaşlılar Derneği Yönetim Kurulu, görevine yeni başlayan Kiev Büyükelçimiz Mehmet Samsar’a hayırlı olsun ziyaretinde bulundu. Ziyarette Ukrayna Beşiktaşlılar Derneği Başkanı Burak Pehlivan’ın yanı sıra, başkan yardımcısı Ahmet Oğuz, yönetim kurulu üyeleri Fatih Şahin, Kenan Çanaklı, Ahmet Oğuz, Soner Aydın ile Viaçeslav Dincov hazır bulundular.







Büyükelçi Mehmet Samsar, Ukrayna Beşiktaşlılar Derneği’nin varlığından ve yapılan ziyaretten memnuniyetini dile getirerek başladığı konuşmasında, yurtdışındaki Türk derneklerinin ortak paydada birleşerek farklı yollardan da olsa yaşadıkları ülkedeki Türk toplumuna ve Türkiye imajına katkıda bulunduklarını belirtti. Büyükelçi Samsar, derneğin üyeleri ve bugüne yaptığı faaliyetler hakkında ayrıntılı bilgi aldı.







Ukrayna Beşiktaşlılar Derneği Başkanı Burak Pehlivan, dernek olarak farklılıklar noktasında ayrıştırıcı değil, ortak noktalar doğrultusunda birleştirici olmaya çalıştıklarını ifade etti. Pehlivan, kısa bir süre önce kurulmuş olmasına rağmen Ukrayna Beşiktaşlılar Derneği’nin Ukrayna’da ve Türkiye’de ses getiren etkinliklere imza attığını belirterek, “ Ukrayna’nın önde gelen futbol adamlarına ve taraftarlarına verilen yemeklerin yanı sıra, Dinamo Kiev taraftar derneği ile işbirliğine gittik, şehir merkezinde bir lokal açılışı gerçekleştirdik, önümüzdeki dönemdeki planlarımız arasında ise Dinamo Kiev taraftar derneği ile bir dostluk maçı gerçekleştirmek ve Ukrayna Spor Yazarları ve Gazetecileri Derneği onuruna bir yemek organizasyonu yapmak geliyor” dedi.






Büyükelçi Mehmet Samsar, görüşme sonunda Ukrayna Beşiktaşlılar Derneği yönetim kurulu üyelerine her zaman Ukrayna'daki  Türk derneklerinin yanında olduğunu belirterek, başarı dileklerinde bulundu.

 

