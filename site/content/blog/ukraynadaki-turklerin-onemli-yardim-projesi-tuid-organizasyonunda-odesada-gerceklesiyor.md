---
title: 'Ukrayna’daki Türkler’in Önemli Yardım Projesi TUİD Organizasyonu’nda Odesa’da Gerçekleşiyor'
date: Tue, 20 Dec 2011 10:35:37 +0000
draft: false
tags: ["Dernek", "Hayır", "Odesa", "TUİD", "TUİD (Türk Ukrayna İşadamları Derneği)"]
type: post
---

![haber](https://burakpehlivan.org/tuid_images/solnushko.jpg)








































Türk Ukrayna İşadamları Derneği’nin organizasyonuyla Odesa Belediye’sine bağlı, şehrin en büyük ikinci yetimhanesi olan Solnişko Kimsesizler Yurdu’nun tadilat ve tefrisat projesine geçtiğimiz haftalarda başlanmıştı. 100 bin $ civarında ayni ve nakdi katkının toplandığı projenin ilk etap açılışını Odesa Belediye Başkan Vekili Orlov, Türkiye Cumhuriyeti Odesa Başkonsolosu Hüseyin Ergani ve TUİD Odesa Temsilcisi Özgür Tonguç Çuhalı beraber gerçekleştirdiler. Açılış törenine TUİD sosyal ve kültürel işlerden sorumlu yönetim kurulu üyesi Engin Albayrak, Ukrayna Dışişleri Bakanlığı Odesa Temsilciliği mensupları, Odesa Diplomatik Kulübü üyeleri, TUİD üyesi işadamları ve Odesa Türk toplumunun temsilcileri de geniş katılım gösterdi.






 

Cok sayida yerel ve ulusal televizyon kanalının çekim yaptığı ve Ukrayna yazılı ve görsel medyasının geniş ilgi gösterdiği açılışta konuşan Odesa Başkonsolosu Hüseyin Ergani, Ukrayna’da faal Türk işadamlarının, içinde yaşadıkları toplumun sosyal meselelerinin çözümüne katkı sağlamak maksadıyla sosyal sorumluluk projeleri üstlenmelerinden büyük memnuniyet duyduğunu belirterek, projenin iki ülke halkları arasında gelişen ilişkilere önemli bir katkısı olduğunu ifade etti. Ergani, “Bu projeyi organize eden ve gerçekleşmesinde en önemli katkıyı sağlayan Türk Ukrayna İşadamları Derneği’ne ve Türk işadamlarına teşekkkür ediyorum” diyerek sözlerine tamamladı.

Başkonsolos Hüseyin Ergani’den sonra söz alan Odesa Belediyesi Başkanvekili Orlov ise, Türk işadamlarının yalnızca kendi kazançlarını düşünmeyerek böyle bir sosyal projeye destek vermesinden memnuniyet duyduğunu ifade etti. Orlov, yaklaşık 100 bin Dolar tutarındaki yardım projesinin Karadeniz’in bağladığı komşu ve dost iki halkın daha da yakınlaşmasına hizmet edeceğinden kuşku duymadığıni belirtti.

TUİD Odesa Temsilcisi ve Muhasip Üyesi Özgür Tonguç Çuhalı, destek ve ilgilerinden dolayi Turkiye Cumhuriyeti Odesa Baskonsolosu Huseyin Ergani”ye ve projeye katkıda bulunan tüm işadami ve kurumlara teşekkür ederek başladığı konuşmasında, “Bugün burada bir araya gelmemizin nedeni, TUİD sponsorluğunda Solnişko Kimsesizler Yurdu’nun tüm ihtiyaçlarının karşılanması, bunun yanı sıra 350 m2’lik 3 yurt odasının tadilat ve donatımının yapılmasıdır. Burada kalan 100 dolayındaki çocuğumuzun sağlıklı yaşamasına katkı sağlayabilmek muradıyla buradayız. Yurt yetkililerinin talep ettikleri elektronik eşya ve diğer malzemeler temin edilmiş, 3 odanın tadilat çalışmalarına başlanmış bulunmaktadır. Çalışmaların tümünü mart ayında bitirip, teslim etmeyi planlıyoruz” dedi.

Özgür Tonguç Çuhalı, “2004 yılında kurulmuş olan TUİD, yalnız Ukrayna’daki Türk işadamlarının çatı organizasyonu değil, aynı zamanda sosyal sorumluluk duygusuyla bir araya gelmiş insanların oluşturduğu bir sivil toplum kuruluşudur. Kurulduğu günden bu yana pek çok sosyal sorumluluk projesi gerçekleştiren TUİD, bu anlamda 2007 yılında Kiev Şehir Hastanesi”nin 600 m2’lik acil servis bölümünü yaklaşık 250.000 $’lık kaynak aktararak yenilemiş, aynı şekilde 2008 yılında Kiev Obolon Lisesi’nin Türkçe derslik bölümü ve laboratuvarı TUİD tarafından donatılmış ve teşrif edilmiştir. Kriz döneminde azalan sosyal sorumluluk projeleri yeni yönetimimizle hızlanacaktır” diyerek konuşmasını sürdürdü.

Çuhalı, “Bu yapılanların yanı sıra TUİD üyesi birçok işadamımız yaşadıkları şehirlerde irili ufaklı birçok sosyal yardım projelerine imza atmaya devam etmektedirler. Kişisel yardımlar önemlidir ancak kolllektif yapılan çalışmaların da bir sinerji oluşturarak etkinliklerin daha güçlü gerçekleştirilmesine katkıda bulundukları inkar edilemez. Bu noktada sözlerime son verirken, yaptıkları topluma faydalı işlerle bizlere ilham kaynağı olan, TUİD’in varolması ve bugünlere ulaşmasında büyük emek sahibi olan eski başkanlarımız Attila Şaylan, Mustafa Başer, Ercan Bekar, Necmi Doğan ve mevcut başkanımız Cem Murat Aytaç’a; geçmiş ve mevcut yönetim kurulu üyelerimiz ve tüm TUİD camiasına şükranlarımı sunuyorum” diyerek sözlerini tamamladı.

Tören sonrası görüşlerine başvurduğumuz yurt müdürü Olga Ponteleyevna “15 yıldan fazla bir zamandır Solnişko Kimsesizler Yurdu”nda yonetici olarak gorev yapiyorum. İlk kez boylesine buyuk bir yardim yapiliyor, bu kadar coşkulu bir insan grubunun bu yetimlere, ihtiyaç sahibi yavrulara bu şekilde sahip çıktığını görüyorum, şu an ağlamamak için kendimi zor tutuyorum, Türkler’e binlerce teşekkürler, ne kadar düzgün komşular olduklarını bizlere gösterdiler “ dedi.

![haber](https://burakpehlivan.org/tuid_images/solnushko12.jpg)

![haber](https://burakpehlivan.org/tuid_images/solnushko15.jpg)

![haber](https://burakpehlivan.org/tuid_images/solnushko16.jpg)

![haber](https://burakpehlivan.org/tuid_images/solnushko17.jpg)

![haber](https://burakpehlivan.org/tuid_images/solnushko18.jpg)

