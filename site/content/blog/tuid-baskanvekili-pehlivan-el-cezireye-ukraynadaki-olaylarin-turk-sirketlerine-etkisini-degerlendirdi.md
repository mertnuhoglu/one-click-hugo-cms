---
title: 'TUİD Başkanvekili Pehlivan, El Cezire’ye Ukrayna’daki olayların Türk Şirketlerine etkisini değerlendirdi *'
date: Sun, 09 Feb 2014 21:32:56 +0000
draft: false
tags: ["Deniz Berktay", "Ekonomi", "El Cezire Türkçe", "Euromaidan", "Genel", "TUİD Başkanvekili Pehlivan", "Ukrayna", "Ukrayna Türk sermayesi", "Ukrayna Türk Şirketleri", "Ukrayna Türk Toplumu", "Ukrayna'daki Türk Şirketleri"]
type: post
---

[![4ukrdef1](https://burakpehlivan.org/wp-content/uploads/2014/02/4ukrdef1.png)](https://burakpehlivan.org/wp-content/uploads/2014/02/4ukrdef1.png)

Ukrayna’da 700’den fazla Türk şirketi var. Burada Türk sermayesi, üçüncü ülkelerden gelen yatırımlarla birlikte 2 milyar doları buluyor. Ukrayna 2008 yılındaki küresel ekonomik krizden en fazla etkilenen ülkelerden biri olmuştu. Kriz inşaat sektöründekiler başta olmak üzere birçok Türk şirketinin ağır zararlara uğramasına, bazılarının da Ukrayna’dan ayrılmasına neden olmuştu. Ukrayna’daki yönetim karşıtı protestoların Türk yatırımcıya etkisini Türk Ukrayna İşadamları Derneği Başkanvekili Burak Pehlivan, El Cezire Türkçe muhabiri Deniz Berktay’a değerlendirdi.


Ekonomik faaliyet yavaşladı'
----------------------------


[![Вкладчики Родовида пикетируют Нацбанк](https://burakpehlivan.org/wp-content/uploads/2014/02/tuid-baskanvekili-pehlivan-el-cezireye-ukraynadaki-olaylarin-turk-sirketlerine-etkisini-degerlendirdi2.jpg)](https://burakpehlivan.org/wp-content/uploads/2014/02/tuid-baskanvekili-pehlivan-el-cezireye-ukraynadaki-olaylarin-turk-sirketlerine-etkisini-degerlendirdi2.jpg) TUİD Başkan Vekili Burak Pehlivan, Ukrayna’daki Türk şirketlerinin perakende, inşaat, iletişim ve lojistik gibi alanlarda son derece etkili olduklarını belirtiyor. Ukrayna ekonomisinin son beş çeyrek boyunca büyüme göstermediğini, buna karşılık 2013 yılının son çeyreğinde yüzde 3,7’lik büyüme oranını yakaladığını kaydediyor. Pehlivan, diğer taraftan Kasım sonunda patlak veren siyasi olayların ekonomik faaliyeti yavaşlattığını söylüyor. Bu olayların Ukrayna’nın yatırım notunu kırdığını belirten Burak Pehlivan, bunun sonucunda Ukrayna’da paraya erişim maliyetinin arttığını ifade ediyor.


Ukrayna’nın her şeye rağmen geleceği parlaktır
----------------------------------------------


TUİD başkanvekili, Türk işadamlarının yabancı rakipleriyle karşılaştırıldığında krizlere daha dayanıklı olduklarını, hatta, krizleri fırsata çevirme becerisine sahip olduklarını söylüyor. Ukrayna’nın 45 milyon nüfusa sahip bir ülke olmasına karşılık yıllık kişi başı ortalama gelirin 3500 ile 4 bin dolar arasında değiştiğini belirten Pehlivan, krizlerin gelip geçici olduğunu ve Ukrayna gibi bir ülkenin uzun süre bu durumda kalmasının mümkün olmadığını ifade ediyor. Ukrayna’nın geleceğinin parlak olduğunu ifade eden Burak Pehlivan’a göre, Ukrayna, sermaye yapısı güçlü olan ve bu ülkeye orta ve uzun vadeli planlar yapan Türk firmalarına hala önemli fırsatlar sunuyor. \*El Cezire Türkçe’nin Deniz Berktay tarafından gerçekleştirilen haberinin ilgili bölümleri bu bloğa alınmıştır.