---
title: 'TUİD yeni Yönetim Kurulu, T.C. Kiev Büyükelçisi Yönet Can Tezel’i ziyaret etti'
date: Mon, 28 Aug 2017 21:10:04 +0000
draft: false
tags: ["T.C Kiev Büyükelçisi", "TUİD", "TUİD (Türk Ukrayna İşadamları Derneği)", "Yönet Can Tezel", "yönetim kurulu"]
type: post
---

![](https://burakpehlivan.org/wp-content/uploads/2017/08/IMG_7809-3-Копировать.jpg)




Uluslararası Türk Ukrayna İşadamları Derneği(TUİD)’in 9. dönem yönetim kurulu üyeleri Türkiye Cumhuriyeti Kiev Büyükelçisi Yönet Can Tezel tarafından kabul edildi. Ziyarette, TUİD yönetim kurulu başkanı Burak Pehlivan, 8. dönemde düzenlenen 132 faaliyetin 26’sına teşrif eden Büyükelçi Tezel’e sürekli ve güçlü destekleri için teşekkür ederken, derneğin seçim sonrası çalışmaları hakkında bilgi verdi, yeni döneme ilişkin projeleri paylaştı. 




TUİD Başkanı Pehlivan, yönetim kurulu üye sayısını azaltırken, bölgelere yayıldıklarını Kiev dışında, Odesa, Harkov, Herson, Zaporoje, Vinnitsa, Lviv ve İstanbul’dan üyelerle, büyük-küçük, sektör, profesyonel- girişimci ayrımı yapmadan kapsayıcı, genç ve dinamik bir yönetim kurulu oluşturduklarını ifade etti. Yeni dönemde kurumsallaşmaya daha çok önem vereceklerini belirten TUİD başkanı, yaz dönemi olmasına dört iş forumu ve konferans gerçekleştirdiklerini, yüzün üzerinde Türk işadamını Kiev, Odesa ve Herson’da konuk ettiklerini dile getirdi.




TUİD yönetim kurulu üyesi, Ukrayna Sanayi ve Ticaret Odası Türkiye temsilcisi, Türkonfed Başkan Yardımcısı Hasan Kamil Hayali ise, Türkiye’nin gönüllülük esasına göre örgütlenmiş en büyük iş insanları organizasyonu olan Türkonfed’in aynı zamanda dış ilişkilerinden sorumlu olduğunu bu vesileyle yurtdışındaki Türk işadamı derneklerini yakından gözlemlendiğini belirtirken, TUİD’in bu Türk işadamı dernekleri arasında örnek bir model oluşturduğunu belirtti. Hayali, yurtdışındaki Türk işadamı derneklerinin birleşmesiyle oluşan Türkonfed International’ın ise her geçen gün daha da büyüdüğünü ve bu yapının oluşmasında kurucu üye olarak TUİD’in büyük katkısı olduğunu ifade ederken, Ukrayna’nın Türk firmaları açısından farkındalığının artması için yeni dönemde çalışmalarını hızlandıracaklarını söyledi.




Türkiye Cumhuriyeti Kiev Büyükelçisi Yönet Can Tezel, TUİD’in yalnız başkent Kiev'i değil, şubeleri vasıtasıyla ülke genelini kapsadığını, Ukrayna’daki üç buçuk yıllık görev süresi boyunca derneğin altyapısından ve faaliyetlerinden istifade ettiklerini söyledi. Tezel, Türkiye Ukrayna ekonomik ilişkilerinin en önemli gündem maddesi Serbest Ticaret Antlaşması ile ilgili olumlu gelişmelerin olduğunu ve müzakerelerin başarıyla devam ettiğini söylerken, Ukrayna Türk iş dünyasının bu konudaki destekleyici çabalarını takdir ettiklerini ifade etti. Büyükelçi Tezel, Türk Ukrayna İşadamları Derneği’nin artık uluslararası bir marka haline geldiğini ifade ederken, yeni seçilen yönetime başarılar diledi.




TUİD 9. dönem yönetim kurulunun T.C. Kiev Büyükelçiliği'ne ziyareti, hatıra fotoğrafı çekilmesiyle sona ererken, ziyaretin akabinde 9. dönemin ikinci yönetim kurulu toplantısı, TUİD genel merkezinde gerçekleştirildi. 


![](https://burakpehlivan.org/wp-content/uploads/2017/08/IMG_7812-5-Копировать.jpg)

www.tuid.org.ua