---
title: 'Ukrayna’da, Türk iş dünyası haftaya damgasını vurdu, Burak Pehlivan'
date: Wed, 06 Apr 2016 06:00:31 +0000
draft: false
tags: ["Aleksandr Fialka", "Ali Aliyev", "Barlas Balcıoğlu", "Bate Toms", "Brian Bonner", "DTİK", "Ekonomi", "Elena Voloşina", "IFC Ukrayna", "Kyiv Post", "Michael Dotsenko", "Oleg Kruçin", "Ruslan Postupenko", "Steven Fisher", "Tarkan Kadooğlu", "Tatiana Korotka", "TUİD (Türk Ukrayna İşadamları Derneği)", "Turizm", "türkonfed", "Türkonfed International", "Ukrayna", "Ukrayna Sanayi ve Ticaret Odası", "Ukrayna Türk Toplumu", "Uluslarası İlişkiler", "Valeriy Korol", "Vasiliy Keloğlu", "Yaşam", "Yönet Can Tezel"]
type: post
---

[![IMG_0134](https://burakpehlivan.org/wp-content/uploads/2016/04/IMG_0134.jpg)](https://burakpehlivan.org/wp-content/uploads/2016/04/IMG_0134.jpg)

Geçtiğimiz hafta, Ukrayna iş dünyasına, Türkiye damgasını vurdu. Türkiye’nin en büyük işadamları organizasyonu olan ve konfederasyonu oluşturan 186 üye derneğe kayıtlı 40 binden fazla firmayla ülkemizin kamu ve tarım dışı istihdamının %55’ini, enerji hariç dış ticaretinin ise %83’ünü gerçekleştiren Türkonfed’ün başkanı Tarkan Kadooğlu ve beraberindekiler, Uluslararası Türk Ukrayna İşadamları Derneği’nin(TUİD) davetlisi olarak, Ukrayna’ya bir çalışma ziyareti yaparken, ziyaret dâhilinde gerçekleştirilen organizasyonlar Ukrayna Türk iş dünyasının kapasitesini göstermek açısından adeta bir turnusol kağıdı vazifesi gördü.

Türkonfed heyetinin Ukrayna’da olmasının ana nedeni, ülkenin bu yıl en önemli ekonomi konferanslarının başında gelen, ve Doğu Avrupa’nı en prestijli yayın organlarından biri olan Kyiv Post tarafından düzenlenen ve TUİD’in de ana sponsorları arasında yer aldığı “Yeni Pazarlara Erişim Konferansının” açılış konuşmacısının Türkonfed başkanı Tarkan Kadooğlu olmasıydı. Konferans, Avrupa Birliği, Afrika ve Ortadoğu ile Türkiye panellerinden oluşurken, diğer ülkelerin onlarca ülkeden oluşan ülke grupları olarak ele alınması Türkiye’nin ise tek başına bir panelin konusu edilmesi kuşkusuz, ülkemizin son yıllardaki ekonomik başarıları ve gelişen Türkiye Ukrayna ilişkilerinin yanı sıra, Ukrayna’daki Türk iş dünyasının başarısıyla açıklanabilir.

**Türkonfed’in Denizli Zirvesinde, Ukrayna anlatılacak**

Türkonfed heyetinin çalışmaları, önce TUİD genel merkezi ziyaretiyle başlarken, ilk kez bir Türkonfed başkanı, TUİD genel merkezine teşrif etmiş oldu. TUİD, Türkonfed’i oluşturan, 25 ayrı federasyonun en sonuncusu olan Türrkonnfed International’ın Almanya, Kuzey Kıbrıs, Irak ve Gürcistan Türk işadamları dernekleriyle 5 kurucusundan biri ve projenin fikir önderlerinden. Başkan Kadooğlu dernekte yaptığı konuşmada Türk iş dünyasının bugüne kadar komşu ve büyük potansiyel arz eden Ukrayna’ya yeterince ilgi göstermediğini belirtirken, Ukrayna'ya ilginin artması ve Türk firmalarının bu ülkeye daha fazla yatırım yapması için konfederasyon olarak  çalışma yürüteceklerinin altını çizdi. TUİD’in varlığının ve sahip olduğu altyapının burada iş yapmak isteyen Türk firmaları için en büyük artılardan biri olduğunu hatırlattı. Son 5 aydır, Ukrayna’nın her yönetim kurulu toplantılarında bir gündem  maddesi olarak ele alındığını belirtirken, Türkonfed’in Denizli zirvesinde  özel bir sunum yapılarak Ukrayna’nın Türkonfed üyelerine daha iyi anlatılması için bir çalışma yapmamızı önerdi. Başkanın önerisini büyük bir memnuniyetle kabul ettik.

TUİD ziyareti sonrasında,  Başkan Kadooğlu ve beraberindekiler Türkiye Cumhuriyeti Kiev Büyükelçisi Yönet Can Tezel tarafından kabul edildi. Buradaki görüşmede ise, büyükelçi Tezel, özellikle Serbest Ticaret Antlaşmasına(STA) değinirken bu antlaşmanın iki ülke arasındaki ticaret pastasını büyütmek suretiyle, her iki ülkenin de çıkarına olacağının altını çizdi. STA’nın  bir başka artısının ise, Türkiye’den Ukrayna’ya önemli miktarda doğrudan yatırımın gelmesi olacağını hatırlattı.

**İlk kez bu kadar uluslararası bir topluluk, Ukrayna Türk iş dünyasının bir organizasyonunda bir araya geldi** 

TUİD’in,konferansın bir gün öncesinde, katılımcı panelistler için düzenlediği yemekte Türkiye panelinin moderatörü Dünya Bankası’nın özel sektörü kredilendiren kuruluşu olan IFC’nin Ukrayna başkanı Elene Voloshina, panelistler Türkiye Cumhuriyeti Kiev Büyükelçisi Yönet Can Tezel, Dentons İstanbul ofisi ortağı Barlas Balcıoğlu, Ukrayna İşombudsman vekili Tatiana Korotka ve açılış konuşmacısı Türkonfed Başkanı Tarkan Kadooğlu ile konferansı değerlendirme olanağı buldu. TUİD’in bu tarz organizasyonlarına uluslararası katılım zaten çok olur, ancak bu sefer IFC başkanın yanı sıra, Amerikan Ticaret Odası yönetim kurulu başkanı Steven Fisher’ın, Britanya Ukrayna Ticaret Odası başkanı Bate Toms’un, Ukrayna Gagauz İşadamları Derneği başkanı VasiliyKeloğlu’nun, yönetim kurulu üyemiz  ve Ukrayna Azerbaycan Sanayici ve İşadamları Derneği başkanı Ali Aliyev’in, Ukrayna Sanayi ve Ticaret Odası Başkanvekili Valeriy Korol’un, Ukrayna Amerika İş Konseyi Başkanı Michael Dotsenko, Ukrayna Perakendeciler Birliği eşbaşkanları Aleksandr Fialka ile Oleg Kruçin ve Çin İşadamları Derneği başkanı Ruslan Pastupenko’nun aramızda olması, ayrıca, Kyiv Post genel yayın  yönetmeni Brian Bonner ile gazetenin  CEO’su Alyona Nevmerjistka dahil tüm idari ekibin  de yemekte bulunması bir ilkti. Bu isimlerin bir araya gelmesi hakikaten çok rastlanabilecek bir durum değil.

**DTİK seçimlerindeki sonuç, Ukrayna Türk iş dünyasının faaliyetlerinin yalnız Ukrayna’da değil, Türkiye ve üçüncü ülkelerde de izlendiğini gösteriyor** 

Yemekte yaptığım kısa konuşmada, bu duruma atıfta bulunarak katılımcılara teşekkür etmekle yetinirken, Türkiye Ukrayna Serbest Ticaret Antlaşmasının, her iki ülkeye ama öncelikle Ukrayna’ya yararlı olacağını ve bu konferansın ise bu yararın daha geniş kitlelerce anlaşılabilmesi için güzel bir zemin olduğunu belirttim. Gündem dışı söz alan Ali Bulut’un, Ekonomi Bakanlığımız ve Dış Ekonomik İlişkiler Kurulu’nun ev sahipliğinde tüm dünyadan 2000’in üzerinde işadamının katılımıyla hafta sonu gerçekleşen Dünya Türk İş Konseyi’nin, Avrasya bölgesi yürütme kurulu üyeliğine rekor katılım ve rekor oyla seçilmemi büyük bir başarı olarak gündeme getirmesi ise açıkçası beni mahcup etti. Evet ortada hakikaten önemli bir kazanım var ama, bu kazanım başta TUİD olmak üzere Ukrayna Türk iş dünyasının yaptığı faaliyetlerin, gerçekleştirdiği çalışmaların, yalnız  Ukrayna ve Türkiye’de değil, üçüncü ülkelerde takip ve takdir edilmesinden kaynaklanıyor.

**TUİD, yurtdışında kurulu, en çok şubesi olan Türk işadamı derneği** 

Şahıs olarak benim bu noktada katkım sınırlı,  kaldı ki eğer yapılanları kişilere indirgersek sürdürülebilir, daimi bir başarıyı elde edemeyiz. Bunun için kurumları güçlendirmek ve başarıda devamlığı sağlayacak mekanizmaları ortaya koymak gerekiyor. İşte bundan dolayı, TUİD, yalnız Kiev merkeziyle faaliyet göstermiyor, Harkov, Odesa, Zaporoje, Lvov, Herson, Vinitsa Şubeleri ve İstanbul temsilciliğiyle yurtdışında en çok şubeye sahip Türk işadamı derneği hüviyetine sahipken, Ukrayna’daki tüm yabancı işadamı dernekleriyle kurumsal işbirliğine gidiyor. Türkonfed gibi bir çatının parçası olarak, Ukrayna Türk iş dünyası açısından bir sinerji oluştururken, bu büyük organizasyonun imkanlarını, know-howunu kullanabiliyor. Ukrayna Sanayi ve Ticaret Odası’nın  tarihinde ilk kez bir Türkiye temsilciliği makamı oluşturulmasına ve bu göreve Türkonfed Başkan yardımcısı Hasan Kamil Hayali gibi bir ismin getirilmesine önayak olunması ise iki ülke arasındaki ticari-iktisadi köprüye önemli bir katkı sunuyor. Kişiler gelip geçici ancak oluşturulan bu tarz kurum ve mekanizmalar etkinliğin ve başarının sürekliliğinin garanti altına alınmasına yardımcı oluyor.

**Türkonfed ve TUİD, Türkiye ile Ukrayna arasında ticaret köprüsü oluşturacak** 

Konferansa gelince. Türkiye Panelin moderatörü IFC  Ukrayna başkanı Elena Voloşina, “aramızda Türkiye’nin en büyük işinsanları organizasyonunun başkanının olmasının ayrıcalığını ve onurunu yaşıyoruz” derken, başkan Kadooğlu’nun samimi ama bir o kadar da gerçekçi konuşması, bu takdimin fazlasıyla hak edildiğini gösteriyordu. Türkonfed başkanı, özetle Ukrayna Türkiye Serbest Ticaret Antlaşmasının(STA) yalnız ticaretin değil yatırımların da artmasına neden olacağına dikkat çekerken, Mısır örneğini verdi.  Bu ülkede yalnızca 50 milyon dolar olan Türk yatırımlarının, STA sonrası 2 milyar doları aştığını hatırlattı. Devamla, Türkonfed’in, Türkiye pazarına girmek isteyen Ukrayna firmalarına her türlü desteği vereceğini söylerken, TUİD ile birlikte iki ülke arasında adeta bir ticaret köprüsü oluşturacaklarını belirtti. Kurumun Ukrayna’nın, Türkiye’nin ticaretinde ve yatırımlarında daha çok pay alması için seferber olacaklarını katılımcılarla paylaştı. Tarım, enerji, IT ve hafif sanayi gibi alanların Türk firmaları için potansiyel yatırım alanları olduğunu söylerken ancak bunun için STA’nın imzalanması kadar, ülkede hukukun üstünlüğü ve güçlü demokrasinin varlığının da önemli olduğunu ifade etmekten kaçınmadı. Çoğu zaman önündeki notlardan bağımsız, doğaçlama yaptığı konuşmanın içeriği kadar, samimiyeti de, üst düzey siyasetçi ve işadamları, uluslararası firmaların CEO’ları, büyükelçiler ve basın mensuplarıyla dolu salondaki izleyici kitlesinin büyük beğenisini kazandı.

**Serbest Ticaret Antlaşması müzakereleri hız kesmeden devam etmeli** 

Türkiye Cumhuriyeti Kiev Büyükelçimiz Yönet Can Tezel ise iki ülkenin birbiri için önemine, çok katmanlı işbirliğine dikkat çekerken, başta Türk Havayolları olmak üzere, Türk havayolu şirketlerinin Ukrayna’daki başarısına, bu ülkenin ticaret, turizmine özellikle havayolu şirketlerimizin tek uluslararası uçuşları gerçekleştirdikleri bölgelerdeki halkın yaşam düzeyine ve imkânlarına yaptığı katkıyı belirtti ve THY’nin yeni uçuş izinleri verilmesi durumunda haftalık uçuş frekanslarını iki katına çıkartabileceğini hatırlattı. Tezel, STA’nın yalnız Türk iş dünyası tarafından değil, Ukraynalı iş temsilcileri tarafından da desteklendiğini, belli bir aşamaya gelen müzakerelerin hız kesmeden devamının iki ülkenin de menfaatine olacağının altını çizdi. Ticaret müşavirliğimizin, Türkiye ile ilgili bilgi almak isteyen ve Türkiye pazarına girmek isteyen Ukrayna firmalarına yardım için de hazır olduğu bilgisini paylaşarak ise önemli bir jest yaptı.

**Ukraynalıların en çok tercih ettiği destinasyon Türkiye ve bu ülkeden bu yıl rekor turist bekliyoruz**

Ana destekçisi olduğumuz bu organizasyon, aynı aylar önce planladığımız gibi Ukrayna’daki iş çevrelerinde adeta bir Türkiye rüzgarı estirdi. Konferansın ertesinde gerçekleşen, Ukrayna’daki turizm fuarına akın eden Türk tur operatörleri, oteller, turizm firmaları, ülkenin bu en önemli fuarını  domine ettiler. Türkiye, Ukraynalıların 706.000 turistle 2015’de en çok tercih ettiği ülke oldu. Turizmde ilk ay verileri gösteriyor ki, ülkemizde yaşanan tüm olumsuzluklara  ve buna bağlı diğer ülkelerden gelen turistlerdeki azalmaya rağmen ,Ukraynalı turistlerin sayılarında artış var. Bu yıl 1 milyondan fazla Ukraynalı turistin ülkemizde konuk edilmesi hedefleniyor ve bu doğrultudaki çalışmalar devam ettiği takdirde bu hedef hayal olmayacak. Böylece, farklı nedenlerden kan kaybeden turizm sektörümüz için Ukraynalı turistler bir nebze de olsa can suyu işlevi görecek.

 

**Burak PEHLİVAN**

![IMG_0099](https://burakpehlivan.org/wp-content/uploads/2016/04/IMG_0099.jpg) ![IMG_0089](https://burakpehlivan.org/wp-content/uploads/2016/04/IMG_0089.jpg) ![IMG_9986](https://burakpehlivan.org/wp-content/uploads/2016/04/IMG_9986.jpg) ![IMG_0208](https://burakpehlivan.org/wp-content/uploads/2016/04/IMG_0208.jpg)   ![IMG_9965](https://burakpehlivan.org/wp-content/uploads/2016/04/IMG_9965.jpg) ![IMG_0053](https://burakpehlivan.org/wp-content/uploads/2016/04/IMG_0053.jpg) ![IMG_9968](https://burakpehlivan.org/wp-content/uploads/2016/04/IMG_9968.jpg) ![IMG_9923](https://burakpehlivan.org/wp-content/uploads/2016/04/IMG_9923.jpg) ![IMG_0064](https://burakpehlivan.org/wp-content/uploads/2016/04/IMG_0064.jpg) ![IMG_0084](https://burakpehlivan.org/wp-content/uploads/2016/04/IMG_0084.jpg) ![IMG_0002](https://burakpehlivan.org/wp-content/uploads/2016/04/IMG_0002.jpg) ![IMG_9996](https://burakpehlivan.org/wp-content/uploads/2016/04/IMG_9996.jpg) ![IMG_9998](https://burakpehlivan.org/wp-content/uploads/2016/04/IMG_9998.jpg) ![IMG_0012](https://burakpehlivan.org/wp-content/uploads/2016/04/IMG_0012.jpg) [![IMG_9987](https://burakpehlivan.org/wp-content/uploads/2016/04/IMG_9987.jpg)](https://burakpehlivan.org/wp-content/uploads/2016/04/IMG_9987.jpg) [![IMG_9989](https://burakpehlivan.org/wp-content/uploads/2016/04/IMG_9989.jpg)](https://burakpehlivan.org/wp-content/uploads/2016/04/IMG_9989.jpg) [![IMG_9990](https://burakpehlivan.org/wp-content/uploads/2016/04/IMG_9990.jpg)](https://burakpehlivan.org/wp-content/uploads/2016/04/IMG_9990.jpg) [![IMG_9991](https://burakpehlivan.org/wp-content/uploads/2016/04/IMG_9991.jpg)](https://burakpehlivan.org/wp-content/uploads/2016/04/IMG_9991.jpg) [![IMG_9992](https://burakpehlivan.org/wp-content/uploads/2016/04/IMG_9992.jpg)](https://burakpehlivan.org/wp-content/uploads/2016/04/IMG_9992.jpg) [![IMG_9993](https://burakpehlivan.org/wp-content/uploads/2016/04/IMG_9993.jpg)](https://burakpehlivan.org/wp-content/uploads/2016/04/IMG_9993.jpg) [![IMG_9995](https://burakpehlivan.org/wp-content/uploads/2016/04/IMG_9995.jpg)](https://burakpehlivan.org/wp-content/uploads/2016/04/IMG_9995.jpg)   [![IMG_0001](https://burakpehlivan.org/wp-content/uploads/2016/04/IMG_0001.jpg)](https://burakpehlivan.org/wp-content/uploads/2016/04/IMG_0001.jpg) [![IMG_9981](https://burakpehlivan.org/wp-content/uploads/2016/04/IMG_9981.jpg)](https://burakpehlivan.org/wp-content/uploads/2016/04/IMG_9981.jpg) [![IMG_9982](https://burakpehlivan.org/wp-content/uploads/2016/04/IMG_9982.jpg)](https://burakpehlivan.org/wp-content/uploads/2016/04/IMG_9982.jpg) [![IMG_9983](https://burakpehlivan.org/wp-content/uploads/2016/04/IMG_9983.jpg)](https://burakpehlivan.org/wp-content/uploads/2016/04/IMG_9983.jpg) [![IMG_9985](https://burakpehlivan.org/wp-content/uploads/2016/04/IMG_9985.jpg)](https://burakpehlivan.org/wp-content/uploads/2016/04/IMG_9985.jpg) [![IMG_0003](https://burakpehlivan.org/wp-content/uploads/2016/04/IMG_0003.jpg)](https://burakpehlivan.org/wp-content/uploads/2016/04/IMG_0003.jpg) [![IMG_0006](https://burakpehlivan.org/wp-content/uploads/2016/04/IMG_0006.jpg)](https://burakpehlivan.org/wp-content/uploads/2016/04/IMG_0006.jpg) [![IMG_0010](https://burakpehlivan.org/wp-content/uploads/2016/04/IMG_0010.jpg)](https://burakpehlivan.org/wp-content/uploads/2016/04/IMG_0010.jpg)  [![IMG_9864](https://burakpehlivan.org/wp-content/uploads/2016/04/IMG_9864.jpg)](https://burakpehlivan.org/wp-content/uploads/2016/04/IMG_9864.jpg) [![IMG_9865](https://burakpehlivan.org/wp-content/uploads/2016/04/IMG_9865.jpg)](https://burakpehlivan.org/wp-content/uploads/2016/04/IMG_9865.jpg) [![IMG_9871](https://burakpehlivan.org/wp-content/uploads/2016/04/IMG_9871.jpg)](https://burakpehlivan.org/wp-content/uploads/2016/04/IMG_9871.jpg) [![IMG_9889](https://burakpehlivan.org/wp-content/uploads/2016/04/IMG_9889.jpg)](https://burakpehlivan.org/wp-content/uploads/2016/04/IMG_9889.jpg)  [![IMG_9903](https://burakpehlivan.org/wp-content/uploads/2016/04/IMG_9903.jpg)](https://burakpehlivan.org/wp-content/uploads/2016/04/IMG_9903.jpg) [![IMG_9908](https://burakpehlivan.org/wp-content/uploads/2016/04/IMG_9908.jpg)](https://burakpehlivan.org/wp-content/uploads/2016/04/IMG_9908.jpg) [![IMG_9909](https://burakpehlivan.org/wp-content/uploads/2016/04/IMG_9909.jpg)](https://burakpehlivan.org/wp-content/uploads/2016/04/IMG_9909.jpg) [![IMG_9919](https://burakpehlivan.org/wp-content/uploads/2016/04/IMG_9919.jpg)](https://burakpehlivan.org/wp-content/uploads/2016/04/IMG_9919.jpg)  [![IMG_9938](https://burakpehlivan.org/wp-content/uploads/2016/04/IMG_9938.jpg)](https://burakpehlivan.org/wp-content/uploads/2016/04/IMG_9938.jpg) [![IMG_9940](https://burakpehlivan.org/wp-content/uploads/2016/04/IMG_9940.jpg)](https://burakpehlivan.org/wp-content/uploads/2016/04/IMG_9940.jpg) [![IMG_9942](https://burakpehlivan.org/wp-content/uploads/2016/04/IMG_9942.jpg)](https://burakpehlivan.org/wp-content/uploads/2016/04/IMG_9942.jpg) [![IMG_9943](https://burakpehlivan.org/wp-content/uploads/2016/04/IMG_9943.jpg)](https://burakpehlivan.org/wp-content/uploads/2016/04/IMG_9943.jpg) [![IMG_9945](https://burakpehlivan.org/wp-content/uploads/2016/04/IMG_9945.jpg)](https://burakpehlivan.org/wp-content/uploads/2016/04/IMG_9945.jpg) [![IMG_9951](https://burakpehlivan.org/wp-content/uploads/2016/04/IMG_9951.jpg)](https://burakpehlivan.org/wp-content/uploads/2016/04/IMG_9951.jpg) [![IMG_9952](https://burakpehlivan.org/wp-content/uploads/2016/04/IMG_9952.jpg)](https://burakpehlivan.org/wp-content/uploads/2016/04/IMG_9952.jpg)   [![IMG_9969](https://burakpehlivan.org/wp-content/uploads/2016/04/IMG_9969.jpg)](https://burakpehlivan.org/wp-content/uploads/2016/04/IMG_9969.jpg) [![IMG_9971](https://burakpehlivan.org/wp-content/uploads/2016/04/IMG_9971.jpg)](https://burakpehlivan.org/wp-content/uploads/2016/04/IMG_9971.jpg) [![IMG_9972](https://burakpehlivan.org/wp-content/uploads/2016/04/IMG_9972.jpg)](https://burakpehlivan.org/wp-content/uploads/2016/04/IMG_9972.jpg) [![IMG_9973](https://burakpehlivan.org/wp-content/uploads/2016/04/IMG_9973.jpg)](https://burakpehlivan.org/wp-content/uploads/2016/04/IMG_9973.jpg) [![IMG_9974](https://burakpehlivan.org/wp-content/uploads/2016/04/IMG_9974.jpg)](https://burakpehlivan.org/wp-content/uploads/2016/04/IMG_9974.jpg) [![IMG_9975](https://burakpehlivan.org/wp-content/uploads/2016/04/IMG_9975.jpg)](https://burakpehlivan.org/wp-content/uploads/2016/04/IMG_9975.jpg) [![IMG_9976](https://burakpehlivan.org/wp-content/uploads/2016/04/IMG_9976.jpg)](https://burakpehlivan.org/wp-content/uploads/2016/04/IMG_9976.jpg) [![IMG_9977](https://burakpehlivan.org/wp-content/uploads/2016/04/IMG_9977.jpg)](https://burakpehlivan.org/wp-content/uploads/2016/04/IMG_9977.jpg) [![IMG_9979](https://burakpehlivan.org/wp-content/uploads/2016/04/IMG_9979.jpg)](https://burakpehlivan.org/wp-content/uploads/2016/04/IMG_9979.jpg) [![IMG_9980](https://burakpehlivan.org/wp-content/uploads/2016/04/IMG_9980.jpg)](https://burakpehlivan.org/wp-content/uploads/2016/04/IMG_9980.jpg)