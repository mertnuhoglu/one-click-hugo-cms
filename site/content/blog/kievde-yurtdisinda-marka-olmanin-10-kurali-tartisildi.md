---
title: 'Kiev’de, Yurtdışında Marka  Olma’nın 10 Kuralı Tartışıldı'
date: Sun, 23 Sep 2012 09:10:16 +0000
draft: false
tags: ["Kiev'de konferans", "Kiev'de markalaşma", "marka danışmanı", "şükrü terzi", "TUİD (Türk Ukrayna İşadamları Derneği)", "Ukrayna'da markalaşma", "Walter Landor Kiev"]
type: post
---

[![](https://burakpehlivan.org/tuid_images/kievde-yurtdisinda-marka-olmanin-10-kurali-tartisildi.jpg)

Uluslararası Marka Danışmanı Şükrü Terzi, Kiev’de, Türk Ukrayna İşadamları Derneği Genel Merkezi’nde yurtdışında marka olmanın 10 altın kuralı adlı sunumunu gerçekleştirdi. Yoğun katılımın gerçekleştiği sunumda Şükrü Terzi 10 altın kuralı “ vizyon, ait olma duygusu, simge, yayılma, ihtişam, duyulara seslenme, ritüel, biz ve onlar, öykü anlatımı ve gizem” olarak açıkladı.

Yirmi beş yıllık çalışma yaşamının 15 yılını New York’da geçiren Terzi, son 10 yıldır ise İstanbul, Bakü, Kiev ve Almaty gibi şehirlerde marka yönetimi, danışmanlığı ve üst düzey reklam şirketi yöneticiliği yaparken elde ettiği deneyimlerinin sonucunda bu sunumun içeriğinin ortaya çıktığını belirterek, marka oluşturmanın hem çok kolay hem de aynı zamanda çok zor bir faaliyet olduğunun altını çizdi. Walter Landor’un “ürünler fabrikalarda, markalar ise zihinlerde oluşturulur “ sözüne atıfta bulunan Şükrü Terzi, marka oluşturmak kadar, o markayı doğru bir biçimde yaşatmanın da önemine dikkat çekti.

Etkinliğin yalnız Türkler’in değil, ülkede faaliyet gösteren çok uluslu firmaların Amerikalı, Ukraynalı, İtalyan gibi farklı milletlerden yöneticilerinin katılımıyla gerçekleşmesinin sunumun interaktif bölümü için önemli bir zenginlik oluşturmasının avantajlarına da değinen uluslararası marka danışmanı, yaklaşık üç saat süren sunumunda her şeyden önemlisinin firmaların kendileri ve markaları için doğru bir vizyona sahip olmalarının ve süreç içinde bu vizyonun gereklerini yerine getirebilmeleri olduğuna ifade ederek sunumunu tamamladı.

Sunumun moderatörlüğünü yapan TUİD Yönetim Kurulu Başkanvekili Burak Pehlivan, bu çatı altında bugüne kadar onlarca sunum ve etkinlik gerçekleştirdiklerini; üç saate yakın süren etkinliğin, katılımcıların talebi ile ara bile gerçekleştirilmeden tamamlandığını ve böyle bir şeye ilk kez Kiev’de tanık olduklarını belirterek, “bu akıcı, üyelerimiz ve burada bulunan tüm katılımcılar açısından son derece yararlı ve ufuk açıcı çalışmanızdan dolayı sizlere müteşekkiriz” dedi.

Etkinlik, Şükrü Terzi’ye, TUİD Yönetim Kurulu Başkanvekili Burak Pehlivan tarafından bir teşekkür plaketi verilmesi ile sona erdi.

Pehlivan, ayrıca  THY'ye  bu organizasyonun gerçekleşmesindeki desteğinden dolayı teşekkür etti.

![](https://lh5.googleusercontent.com/-3K985StJP6I/UF3A13ED5UI/AAAAAAAAB_c/2ML9pOPKum8/s696/DSC_0356.JPG)

![](https://lh6.googleusercontent.com/-QA4wq8xwXe0/UF3AxBCT4zI/AAAAAAAAB-M/VlJa8uZMY0Y/s696/DSC_0307.JPG)

![](https://lh3.googleusercontent.com/-dlHWGCKceyg/UF3A4bRX_jI/AAAAAAAACAM/1HgHqZpUfo0/s696/DSC_0387.JPG)

![](https://lh5.googleusercontent.com/-DVNEOrF9PfE/UF3Av-UOKsI/AAAAAAAAB94/O4yK7GvoSkg/s989/DSC_0287+Panorama.jpg)