---
title: 'Dünya Türk Girişimciler Kurultay’ı İstanbul’da Gerçekleşti'
date: Wed, 23 Nov 2011 10:42:56 +0000
draft: false
tags: ["DEİK", "Ticaret", "TUİD (Türk Ukrayna İşadamları Derneği)", "Türkiye", "Ukrayna Türk toplumu"]
type: post
---

**![haber](http://www.arsiv.tuid.org.ua/images/haber/dtik.jpg)**

Dünya Türk Girişimciler Kurultay’ı 2011, tüm dünyadan 2.300’den fazla Türk işadamının katılımıyla gerçekleşti. Ekonomi Bakanlığı ile Türkiye Odalar ve Borsalar Birliği’nin ortak organizasyonuyla yapılan etkinliğe hükümet de büyük ilgi gösterdi. Başta Başbakan Recep Tayyip Erdoğan olmak üzere, 10’dan fazla bakan, oturumlarda katılımcılarla bir araya geldiler.

Dünya’nın en büyük 10. Diyasporasını oluşturan Türkler’in bulundukları ülkelerin ticari ve ekonomik yaşamında daha etkin olmalarının hem bulundukları ülkeye hem de anavatana büyük faydasının olacağının dile getirildiği Kurultay’da Türk Ukrayna İşadamları Derneği’ni Yönetim Kurulu Başkanvekili Burak Pehlivan ve yönetim kurulu üyeleri Ekrem Cengiz ile Ali Aliyev temsil ettiler.

Kurultay sonrası görüşlerine başvurduğumuz TUİD yönetim kurulu başkanvekili Burak Pehlivan, kurultayın son derece organize bir biçimde gerçekleştirildiğini, hükümetin işdünyasına ilgisinin yüksek olmasının ise katılımcılar açısından memnuniyet verici olduğunu ifade etti. Pehlivan, tüm dünyadan buraya gelen Türk işadamları arasında arkadaşlıklar oluştuğunu ve ticari ilişkilerin temellerinin atıldığını söyleyerek, yurtdışındaki Türkler’in birlik ve beraberlik içerisinde olmasının Türkiye’nin ihracatına ve ekonomisine büyük katkısının olacağını belirtti.

![haber](http://www.arsiv.tuid.org.ua/images/haber/deik1.jpg)

 

 

 

![haber](http://www.arsiv.tuid.org.ua/images/haber/deik7.JPG)

