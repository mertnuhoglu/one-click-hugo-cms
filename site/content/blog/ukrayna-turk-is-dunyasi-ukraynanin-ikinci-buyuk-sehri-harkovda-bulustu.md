---
title: 'Ukrayna Türk İş Dünyası Ukrayna’nın İkinci Büyük Şehri Harkov’da Buluştu'
date: Wed, 10 Sep 2014 06:41:28 +0000
draft: false
tags: ["Cem Murat Aytaç", "ferit aliyev", "Genel", "Harkov", "TUİD", "Ukrayna Türk İş Dünyası"]
type: post
---

[![c048274353f06b935e536603224ae111](https://burakpehlivan.org/wp-content/uploads/2014/09/c048274353f06b935e536603224ae111.jpg)](https://burakpehlivan.org/wp-content/uploads/2014/09/c048274353f06b935e536603224ae111.jpg)
Ukrayna’nın 2.büyük şehri, Rusya sınırındaki Harkov önemli bir toplantıya ev sahipliği yaptı. Türk Ukrayna İşadamları Derneği(TUİD) başkanı Cem Murat ve beraberindeki TUİD heyeti burada, şehirdeki TUİD üyeleri, Türk işadamları ve Türk öğrenciler ile bir araya geldi. Ziyarette Türk iş dünyasının, özelinde Harkov’daki işadamlarının Ukrayna’da son yaşananlar doğrultusunda sorunları dinlenirken, yapılabilecekler tartışıldı.

TUİD Harkov temsilcisi Ferit Alisoy’un ev sahipliğindeki organizasyonda ilk olarak Harkov Sanayi ve Ticaret Odası ziyaret edilerek burada odanın başkanvekili İnna Kautna ve beraberindeki heyet ile biraraya gelindi. Kautna, Türk yatırımcıların Ukrayna’daki olumsuz yatırım ortamına rağmen bu ülkeye ilgisinden dolayı müteşekkir olduklarını belirterek, Harkov’un özellikle şeker, buğday ihracatında önemli fırsatlar sunduğunu, birçok üyelerinin ithalat ve ihracat tarafından Türkiye ile işbirliği yapmak istediğini ifade etti. TUİD başkanı Cem Murat Aytaç ise derneğin Harkov şubesinin en faal şubelerinden biri olduğunu ve Harkov’daki Türk iş dünyasıyla bir dayanışma sergilemek adına bugün burada olduklarının altını çizerek, Harkovlu işadamlarıyla işbirliğine açık olduklarını dile getirdi.

TUİD heyeti organizasyonun ikinci bölümünde, Harkov Nevruz restoranda şehirdeki Türk Toplumu’nun temsilcileri ile bir araya geldi. Burada açılış konuşmasını yapan TUİD Harkov Temsilcisi Ferit Alisoy derneğin yaptığı çalışmalar hakkında kısa bir faaliyet raporunu katılımcılar ile paylaştı. Alisoy, “TUİD Harkov temsiliciliği olarak Ukrayna Türkiye ilişkileri ve Türk kültürüne ilişkin üç kitaba sponsor olduk, ayrıca toplamda iki okul ve yetimhaneye 30 bin doları bulan spor ve ihtiyaç malzemeleri konusunda sponsorluk gerçekleştirdik, Türk ve Ukraynalı işadamları arasında köprü görevini sürdürüyoruz, ülkemizi tanıtan kültürel ve sanatsal faaliyetleri maddi ve manevi olarak destekledik bu süreçte destekledik, ekonomik krize rağmen üye sayımız artıyor, diyebilirim ki son üç yıl içerisinde şehirdeki en başarılı yabancı işadamları derneklerinden biri haline geldik” dedi.

TUİD başkanı Cem Murat Aytaç ise, Harkov şubesinin başarıları faaliyetlerinden çok memnun olduklarını belirterek, “TUİD olarak Harkov’daki iş dünyamızı elimizden geldiği ölçüde desteklemeye devam edeceğiz. Ukrayna ve Türkiye iki dost ülkedir, Türk yatırımcılar kriz ortamına rağmen Ukrayna’daki yatırım ortamına inanmayı sürdürüyorlar” dedi. Aytaç Harkov’daki Türk toplumunun dinamizminden çok etkilendiğini, buraya moral vermeye geldiklerini ancak kendilerinin, Harkov’daki enerjiden morallendiklerini belirterek, katılımcılara teşekkür etti.

Daha sonra söz alan TUİD yönetim kurulu başkanvekili Burak Pehlivan, Harkov’un, güçlü sanayi altyapısı, 1,5 milyonu bulan nüfusu ve yine 300 yüz bine yakın öğrencisiyle Ukrayna’nın ve bölgenin en dinamik şehirlerinin başında geldiğini belirterek, “tarihte 3 Nobel ödüllü profesör çıkaran Harkov üniversiteleri, bugün de BDT ülkeleri öğrencileri arasında çok popüler, şehirde güçlü bir Türk iş dünyası ve çok sayıda Türk öğrencimiz var, umuyoruz ki Ukrayna’daki sıkıntılar bir an önce sonlanır ve ülkedeki refah artışına Türk işadamları olarak katkımız artarak devam eder” diyerek sözlerini tamamladı.

TUİD başkanı Cem Murat Aytaç, başkanvekili Burak Pehlivan, yönetim kurulu üyeleri Aziz Şimşek ve Can Sirman’dan oluşan TUİD heyetinin Harkov ziyareti, Cüneyt Kahraman, Emin Nacaflı, Huray Erdi’nin de aralarında bulunduğu TUİD üyelerinin yanı sıra şehirdeki Türk işadamlarının ve öğrenci temsilcilerinin de görüş ve sorunları dile getirmeleriyle sona erdi.

![9b0a3c7cb88c88954820a15f33ab264e](https://burakpehlivan.org/wp-content/uploads/2014/09/9b0a3c7cb88c88954820a15f33ab264e.jpg)

![ee30921d2d4eea34bae66a42ede4e7e7](https://burakpehlivan.org/wp-content/uploads/2014/09/ee30921d2d4eea34bae66a42ede4e7e7.jpg)

![0a14174ec30ca3ec190ec97a3e1ef359](https://burakpehlivan.org/wp-content/uploads/2014/09/0a14174ec30ca3ec190ec97a3e1ef359.jpg)

![ba7da9b0b40765cc0153525c26169a8c](https://burakpehlivan.org/wp-content/uploads/2014/09/ba7da9b0b40765cc0153525c26169a8c.jpg)

[![06c39fe4f0edf629ffd322551b2f4ffa](https://burakpehlivan.org/wp-content/uploads/2014/09/06c39fe4f0edf629ffd322551b2f4ffa.jpg)](https://burakpehlivan.org/wp-content/uploads/2014/09/06c39fe4f0edf629ffd322551b2f4ffa.jpg)

[![f14c7902928cc5d8dbc6d9edbe23628f](https://burakpehlivan.org/wp-content/uploads/2014/09/f14c7902928cc5d8dbc6d9edbe23628f.jpg)](https://burakpehlivan.org/wp-content/uploads/2014/09/f14c7902928cc5d8dbc6d9edbe23628f.jpg)

 

[![d206f9220a24996f146f14711708699d](https://burakpehlivan.org/wp-content/uploads/2014/09/d206f9220a24996f146f14711708699d.jpg)](https://burakpehlivan.org/wp-content/uploads/2014/09/d206f9220a24996f146f14711708699d.jpg)

 

 

