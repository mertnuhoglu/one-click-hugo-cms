---
title: 'Karadeniz Ekonomi Forumu, TUİD’in desteğiyle Odesa’da gerçekleşti'
date: Sun, 18 Oct 2015 14:32:24 +0000
draft: false
tags: ["Amerikan Ticaret Odası", "Avrupa İş Derneği", "Avustralya Ukrayna Ticaret Odası", "Bate Toms", "Batur Bayman", "Benelüx İş Klübü", "Britanya Ukrayna Ticaret Odası", "forum", "Güney Ukrayna", "Kanada Ukrayna Ticaret Odası", "Karadeniz Ekonomi Forumu", "Odesa", "Şevki Acuner", "TUİD (Türk Ukrayna İşadamları Derneği)"]
type: post
---

[![_AVR7794](https://burakpehlivan.org/wp-content/uploads/2015/10/AVR7794.jpg)](https://burakpehlivan.org/wp-content/uploads/2015/10/AVR7794.jpg)
Britanya Ukrayna Ticaret Odası’nın, Amerikan Ticaret Odası, Avustralya Ukrayna Ticaret Odası, Benelüx İş Klübü, Kanada Ukrayna Ticaret Odası, Avrupa İş Derneği, Odesa Ticaret Odası, Ukrayna Odalar ve Borsalar Birliği, Ukrayna Amerika Ticaret Konseyi ve Uluslararası Türk Ukrayna İşadamları Derneği(TUİD)’in desteğiyle düzenlediği ve 3 gün süren Karadeniz Ekonomik Forumu, Ukraynalı bakanların, milletvekillerinin, devlet görevlilerinin üst düzey bankacıların, işadamlarının, sivil toplum kuruluşu yöneticilerinin ve çok sayıda yabancı davetlinin ve gazetecinin katılımıyla Odesa Bristol Otel’de gerçekleşti.

Ukrayna’daki en büyük yabancı yatırımcı olan ve ülkedeki toplam yatırımları 5.1 milyar € olan Avrupa İmar ve Kalkınma Bankası’nın Ukrayna Genel müdürü ve TUİD üyesi Şevki Acuner forumdaki panellerden birini yönetirken, organizasyona Türkiye’nin inisiyatifiyle kurulan Selanik merkezli Karadeniz Ekonomi ve Kalkınma Bankası’nın Politika ve Strateji başkan Ghinea Iorga da bir konuşma yaptı. Foruma, T.C. Odesa Başkonsolosluğu görevine kısa bir süre önce başlayan Ufuk Toğrul, T.C. Odesa Ticaret müşaviri Çetin Yılmaz, TUİD başkanvekili Burak Pehlivan, TUİD Odesa Temsilcisi Batur Bayman, TUİD Üyesi THY Odesa müdürü Ayhan Kocaman, TUİD Üyeleri Arif Bayraktar, Onur Ataol ve Orçun Gömeç ile işadamı Ahmet Yaltır’ın da aralarında bulunduğu geniş bir Türk delegasyonu iştirak etti.

Odesa konteynır limanının büyütülmesi, Karadeniz’deki Kruvazer turizmin canlandırılması, Odesa’nın turizm potansiyelinin realize edilmesi, Güney Ukrayna’nın deniz ve nehir limanları, demir ve karayolu taşımacılığıyla lojistik olanaklarının güçlendirilmesi, sulu tarım imkanları, enerji yatırımları ve proje finansmanları gibi konulara odaklanılan forumla ilgili TUİD web olarak izlenimlerini aldığımız TUİD başkanvekili Burak Pehlivan, “Britanya Ukrayna Ticaret Odası, aralarında TUİD’in de bulunduğu Ukrayna’nın saygın iş derneklerinin de katkısıyla uluslararası standartlarda mükemmele yakın bir ekonomini forumunu Ukrayna’nın bu zor döneminde düzenleyerek büyük bir başarmıştır” derken, sürece katkıda bulunan iş organizasyonlarının hemen hemen hiçbirinin Güney Ukrayna’da yapılanması olmadığını, bundan dolayı TUİD’in Odesa ve Herson şubelerinin foruma katkısının çok daha belirgin hale geldiğine işaret etti. Pehlivan, “önümüzdeki birkaç yılda öyle görülüyor ki Odesa başta olmak üzere Güney Ukrayna şehirlerinin yıldızının daha da parladığı bir döneme tanıklık edeceğiz” dedi.

TUİD Odesa temsilcisi Batur Bayman ise dernek olarak özellikle son 2 yılda Odesa’da çok aktif olduklarını, Güney Ukrayna’da üye tabanının genişletirken, Amerikan Ticaret Odası ve Britanya Ukrayna Ticaret Odası gibi kuruluşlarla ortak etkinliklere imza attıklarını söylerken, “bizim onlara verebildiğimiz imkânlar olduğu gibi, onların da bize verebildikleri var, bu sinerjiden kazanan ise Ukrayna iş dünyası oluyor. Önemli olan güçlerimizi ve imkanlarımızı birleştirerek, bu ülkeye daha çok yabancı sermaye çekerek halkın refahının artması için Ukrayna’daki ekonomik yapısal reform sürecine katkıda bulunabilmek” dedi. Bayman, TUİD olarak Güney Ukrayna’daki etkinliklerinin önlerindeki dönemde daha da artacağını ifade ederek sözlerini tamamladı.

Kaynak: tuid.org.ua

[![_AVR7774](https://burakpehlivan.org/wp-content/uploads/2015/10/AVR7774.jpg)](https://burakpehlivan.org/wp-content/uploads/2015/10/AVR7774.jpg)

