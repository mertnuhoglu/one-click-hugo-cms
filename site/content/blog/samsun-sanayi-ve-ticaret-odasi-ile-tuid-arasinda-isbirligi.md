---
title: 'Samsun Sanayi ve Ticaret Odası ile TUİD arasında İşbirliği'
date: Mon, 28 Nov 2011 10:42:04 +0000
draft: false
tags: ["Sanayi ve Ticaret Odası", "TUİD", "TUİD (Türk Ukrayna İşadamları Derneği)", "Türkiye", "Ukrayna", "Ziyaret"]
type: post
---

 **![haber](http://www.arsiv.tuid.org.ua/images/haber/samsun1.jpg)**

Samsun Sanayi ve Ticaret Odası Heyeti TUİD’i ziyaret ettti. Yaklaşık 60 kişilik işadamı ve bürokrattan oluşan heyet, Ukrayna Sanayi ve Ticaret Odası’nın yanı sıra, TUİD’e de ziyarette bulundu. 3 günlük ticari gezi için Kiev’e gelen heyetin yanı sıra Samsun Sanayi ve Ticaret Odası’nın da başkanı olan Zeki Murzioğlu, TUİD’de yaptığı konuşmada birçok ülkeye ziyarette bulunduklarını ve buralardaki işadamları dernekleriyle görüştüklerini ancak Türk Ukrayna İşadamları Derneği’nin organizasyon yeteneğinin ve teknik imkanlarının kendilerini etkilediğini ifade etti. Başkan Murzioğlu 1901 yılında kurulan odanın bugün 7.000’den fazla üyesi olduğunu belirterek, bundan böyle odamız ve TUİD arasındaki işbirliği artarak sürecektir dedi.

Zeki Murzioğlu, Samsun’un Baltık Denizi’ni, Akdeniz’e bağlayacak Viking Ulaşım Projesi’nde Türkiye’de giriş limanı olarak planlandığını belirterek, Ukrayna’yı Odesa’da terk edecek ulaşım hattı sayesinde, Samsun’un Ukrayna ile doğrudan ve transit ticarette önemli bir kapı olacağını söyleyerek sözlerini tamamladı.

Görüşme esnasında TUİD yönetim kurulu başkanvekili Burak Pehlivan, Samsun Sanayi ve Ticaret Odası’nı Kiev’de ağırlamaktan kıvanç duyduklarını belirterek, bu gibi heyetlerin seyahatlerinin iki ülke arasındaki ticaret hacmine önemli katkısı olacağını söyledi. Pehlivan, Ukrayna’nın Türkiye ile dış ticaretinin, bu ülkenin en çok dış ticaret yaptığı ülkeler arasında iki veya üçüncü sıranın gerisine düşmediğini ancak özellikle Ukrayna’ya yapılan ihracatın potansiyelin çok altında kaldığına işaret etti.

Görüşme sonunda iki kurum arasındaki işbirliği protokolü TUİD Yönetim Kurulu Başkan Vekili Burak Pehlivan ile Samsun Sanayi ve Ticaret Odası Başkanı Zeki Murzioğlu arasında imzalandı.


![haber](http://www.arsiv.tuid.org.ua/images/haber/samsun2.jpg)


 

![haber](http://www.arsiv.tuid.org.ua/images/haber/samsun4.jpg)

![haber](http://www.arsiv.tuid.org.ua/images/haber/samsun5.jpg)

 

![haber](http://www.arsiv.tuid.org.ua/images/haber/samsun7.jpg)

 

![haber](http://www.arsiv.tuid.org.ua/images/haber/samsun10.jpg)

