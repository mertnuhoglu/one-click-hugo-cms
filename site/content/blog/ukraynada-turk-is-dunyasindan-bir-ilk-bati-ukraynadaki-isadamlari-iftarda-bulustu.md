---
title: 'Ukrayna’da Türk iş dünyasından bir ilk, Batı Ukrayna’daki Türk işadamları iftarda buluştu'
date: Wed, 22 Jun 2016 20:56:25 +0000
draft: false
tags: ["Batı Ukrayna", "Erhan Yüksel", "Fatih Aydın", "Glory Kafe Lviv", "iftar", "Lviv", "Selim Tever", "TUİD (Türk Ukrayna İşadamları Derneği)", "TUİD Batı Ukrayna Temsilciliği", "Ukrayna", "Ukrayna Türk İş Dünyası", "Ukrayna Türk Toplumu", "Ukrayna Türk toplumu", "Yaşam"]
type: post
---

[![IMG_0706](https://burakpehlivan.org/wp-content/uploads/2016/06/IMG_0706.jpg)](https://burakpehlivan.org/wp-content/uploads/2016/06/IMG_0706.jpg)




Uluslararası Türk Ukrayna İşadamları Derneği(TUİD) Batı Ukrayna temsilciliği tarafından düzenlenen iftar yemeği Ukrayna’nın batısında yer alan Lviv, Volin, Rivne, Ivano-Frankivsk, Zakarpatya ve Çernovtsi’de bulunan Türk işadamları ve Türk profesyonellerin katılımıyla Lviv Glory restoranda gerçekleşti.




Batı Ukrayna’da ilk kez düzenlenen etkinliğin başında bir konuşma yapan TUİD Lviv temsilcisi Fatih Aydın, işadamlarına iftar yemeğine katılımları için teşekkür ederken, TUİD Batı Ukrayna Temsilciliğin yalnızca birkaç ay önce faaliyetlerine başladığını ancak bu kısa zamanda aktif bir çalışma temposu yakalanarak bölgedeki saygın iş derneklerinden biri haline gelindiğini belirtti. Daha sonra söz alan TUİD Batı Ukrayna temsilcisi Selim Tever ise, temsilciliğin TUİD’in en yeni şubesi olduğunu ancak, Kiev merkezden sonra en aktif bölge olma hedefinde olduklarını ve bunu başaracak potansiyelin Lviv ve çevresinde mevcut olduğunu ifade etti. Tever, "Bir ilk olarak gerçekleştirdiğimiz bu organizasyona uzak şehirlerden gelen başta başkanımız olmak üzere tüm işadamlarımıza  iştiraklerinden dolayı teşekkür ediyoruz" derken, Türk iş dünyasını bölgede en iyi biçimde temsil edeceklerininden kimsenin kuşku duymaması gerektiğini söyledi.




TUİD yönetim kurulu başkanı Burak Pehlivan, TUİD’in yurtdışındaki tüm Türk işadamı dernekleri arasında, aynı ülkede en çok temsilciliğe sahip işadamı derneği olma özelliğine sahip olduğunu belirtirken "Ukrayna’da Odesa, Harkov, Zaporoje, Vinitsa ve Herson şubelerimizden sonra en son olarak TUİD Batı Ukrayna temsilciliğini Ukrayna’nın kültür ve turizm merkezi, ülkenin Avrupa’ya açılan kapısı Lviv’de açtık" dedi. Pehlivan, Ukrayna’da toplamda 600’ü bulan Türk firmalarından yalnızca 50 civarının Batı Ukrayna’da yer aldığını, bu bölgenin öneminin bugüne kadar Türk iş dünyası tarafından yeterince anlaşılamadığını ifade ederken "ancak bu durum önümüzdeki dönemde hızla değişecek, zira özellikle Ukrayna ve AB arasındaki Serbest Ticaret Antlaşmasının yürürlüğe girmesi ve ülkedeki politika değişikliğiyle beraber, Ukrayna’nın siyasi ve ekonomik siklet merkezi Doğu’dan Batı’ya kayıyor ve bu büyük değişime biz de Türk iş dünyası olarak Batı Ukrayna’daki en büyük işadamı derneği temsilciliğini açarak bugünden hazırlanıyoruz." dedi.




Burak Pehlivan, bölgenin tanıtımı, Türkiye’de hakettiği önemin anlaşılabilmesi ve iş fırsatlarının değerlendirilebilebilmesi için TUİD olarak yoğun çaba sarf ettiklerinin altını çizerken, TUİD Batı Ukrayna temsilciliğinin genç bir ekipten oluştuğunu ancak bölgedeki Türk iş dünyasının desteğiyle kısa sürede temsilciliğin gerek Ukrayna makamları gerekse bölgedeki iş dünyasının nezdinde önemli bir konuma geldiğini ifade etti. TUİD başkanı ‘Batı Ukrayna’da Türk işadamlarının geniş katılımıyla ilk kez düzenlenen iftar organizasyonu bölgedeki Türk işadamlarının dayanışması açısından çok güzel bir başlangıç olarak hep hatırlanacak’ diyerek sözlerini tamamladı.




TUİD Batı Ukrayna Temsilciliği tarafından düzenlenen iftar organizasyonu hatıra fotoğrafı çekilmesiyle sona erdi.




Kaynak:
[www.tuid.org.ua](www.tuid.org.ua)




[
](http://arsiv.tuid.org.ua/wp-content/uploads/2016/06/b49b005e-fe92-4e7d-9523-45a33d2cc305-768x512-2.jpeg) [
](https://burakpehlivan.org/tuid_images/IMG_0627.jpg)[
](https://burakpehlivan.org/tuid_images/IMG_0688.jpg)[
](https://burakpehlivan.org/tuid_images/IMG_0712.jpg)