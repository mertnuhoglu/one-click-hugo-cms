---
title: 'Ukrayna Türk iş dünyasından Kiev’de çifte kutlama'
date: Fri, 18 Dec 2015 06:03:07 +0000
draft: false
tags: ["ali bulut", "daib", "Genel", "Hasan Kamil Hayali", "POTİAD", "TUİD", "TUİD (Türk Ukrayna İşadamları Derneği)", "türkonfed", "TUSİAD", "Ukrayna Sanayi ve Ticaret Odası", "Ukrayna Türk toplumu", "Varleriy Korol", "Viktor Popov"]
type: post
---

[![DSCN0027](https://burakpehlivan.org/wp-content/uploads/2015/12/DSCN00271.jpg)](https://burakpehlivan.org/wp-content/uploads/2015/12/DSCN00271.jpg)

Ukrayna’daki Türk işadamları, profesyoneller, elçilik görevlileri, Türk diplomatlar, Uluslararası Türk Ukrayna İşadamları Derneği(TUİD) tarafından Kiev Mangal restoranda düzenlenen yılsonu yemeğinde bir araya geldi. Yemeğe ayrıca medya temsilcileri, Ukraynalı işadamları ile Ukrayna Sanayi ve Ticaret Odası yetkilileri de katılım gösterdi.

Organizasyonun başında bir konuşma yapan TUİD başkanvekili Burak Pehlivan, bu yemekte çok önemli iki ilkin kutlandığını ifade ederken bunlardan birinin, TUİD’in, Türkiye’nin gönüllülük esasına göre örgütlenmiş en büyük işadamı organizasyonu olan Türkonfed bünyesinde oluşturulan uluslararası işadamları federasyonuna kurucu üye olması olduğunu, ikincisinin ise Türkonfed başkan yardımcısı Hasan Kamil Hayali’nin, Ukrayna Sanayi ve Ticaret Odası’nda ilk kez tesis edilen Türkiye temsilciliği görevine seçilmesi olduğunu belirti. Pehlivan, “Bundan 3 yıl önce Varşova’da, Polonya Türk İşadamları Derneği(POTİAD) ile birlikte, Doğu Avrupa’daki Türk işadamı derneklerini bir çatı altında buluşturmak için yola çıkmış ve sonuçta bu dernekler arasında bir iletişim platformu olan Doğu Avrupa Türk İşadamları Dernekleri Birliği(DAİB)’i bölgedeki diğer Türk işadamları derneklerinin katılımıyla kurmuştuk. Bu projeyi 2013 ve 2015 yıllarında Ukrayna’ya çalışma ziyareti yapan Türkonfed başkan ve yöneticileriyle paylaşmıştık. Girişimlerimiz sonuçsu kalmadı. Özellikle, Hasan Kamil Hayali’nin Türkonfed başkan yardımcısı olmasıyla, Türkonfed bünyesinde uluslararası bir federasyon kurulması karara bağlandı ve biz de TUİD olarak tarihi bu adımın bir parçası olarak  Gürcistan, Almanya, Irak ve Kuzey Kıbrıs’taki Türk işadamı dernekleriyle bu federasyonun kurucu üyesi olduk” dedi.

TUİD başkanvekili Pehlivan aralarında TÜSİAD’ın da bulunduğu 186 üye derneğin oluşturduğu 26 federasyonun, Türkiye Girişim ve İş Dünyası Konfederasyonu(Türkonfed)’i oluşturduğunu, bu konfederasyona üye olan 10 binden fazla iş insanının, sahip oldukları 40 binden fazla şirketle Türkiye’de kamu ve tarım sektörleri hariç tutulduğunda toplam istihdamın %55’ini oluşturduğunu, enerji dışı dış ticaretin ise %83’ünü gerçekleştirdiğini belirtirken, Türkonfed’in Avrupa Kobiler birliğine üye olduğunu, üye TUSİAD aracılığıyla ise, Avrupa Birliği’nin işadamları organizasyonu BUSINESSEUROPE’da temsil edildiğini, böylece Avrupa Birliği’nin iş dünyasında söz sahibi olduğunu hatırlattı. TUİD başkanvekili, böyle büyük ve güçlü bir yapının hem de kurucu üye olarak bir parçası olmanın kendilerini onurlandırdığını söylerken, “bugün bir başka ilki, Ukrayna’daki Türk iş dünyası açısından tarihi bir olayı daha yaşıyoruz. Ukrayna Sanayi ve Ticaret Odası başkanlar kurulu ilk kez oluşturulan Türkiye temsilciliği makamına, Trabzon Sanayici ve İşadamları Derneği Başkanı ve Türkonfed başkan yardımcısı Hasan Kamil Hayali’yi seçti, Hasan başkana hem hayırlı olsun diyor hem de yeni görevinde başarılar diliyoruz” dedi.
Türkonfed başkan yardımcısı Hasan Kamil Hayali ise,3 yıldır Ukrayna Türk iş dünyasını takip ettiğini, dünyadaki en başarılı Türk işadamı derneklerinden birinin kuşkusuz Uluslararası Türk Ukrayna İşadamları Derneği olduğunu, TUİD’in her türlü övgüyü, alkışı hak ettiğini söylerken, kendisine layık görülen görevi hakkıyla yerine getireceğini ve iki dost ülke Ukrayna ve Türkiye arasındaki ekonomik ve ticari ilişkilerin daha da gelişmesi için çaba sarf edeceğini ifade etti.

Daha sonra söz alan Sadrujestva Holding yönetim kurulu başkanı, Litvanya Herson fahri konsolosu, TUİD üyesi Viktor Popov ise, Türkiye’yi hayranlıkla takip ettiklerini, son 20-25 sene zarfında ekonomisini 4 kat büyüttüğünü ve Ukrayna’nın en önemli ticaret partnerlerinden biri haline geldiğini belirtti. Popov, 2017 yılında iki ülke arasındaki ticaret hacminin 10 milyar dolara, 2023 yılında ise 20 milyar dolara çıkarılmasının hedeflendiğini, bu noktada limanları ve ulaşım altyapısıyla Herson’un öneminin daha da artacağını söyledi. Sadrujestva Holding yönetim kurulu başkanı, yeni ipekyoluna ve Baltık Denizini Karadeniz’e bağlayan ulaşım hattı olacak Viking projesine büyük önem verdiklerini ve bu noktada beş binden fazla çalışanlarıyla grup olarak Türk işadamlarıyla birlikte çalışma yürüteceklerini belirtirken, TUİD Herson temsilcisi Ali Bulut’a Herson’a ve iki ülke ilişkilerine yaptığı katkıdan dolayı teşekkür etti. Viktor Popov, TUİD’e yaptığı faaliyetlerden ve desteklerinden dolayı müteşekkir olduklarını söyledi.

Ukrayna Sanayi ve Ticaret Odası birinci başkanı yardımcısı Valeriy Korol ise, oda tarihlerinde ilk kez Türkiye temsilciliği makamı oluşturduklarını ve bu göreve, çok önemli bir ismin, Hasan Kamil Hayali’nin seçilmesinden dolayı büyük bir memnuniyet duyduklarını ifade ederken “Türkiye, bugün bizim için belki de en önemli ticaret partner ve ne mutlu ki, Türk iş dünyası da Ukrayna’da bu kadar güçlü bir biçimde temsil ediliyor, biz TUİD’in yaptığı faaliyetleri takip etmekten dolayı yoruluyoruz, böyle bir partnerimiz olduğu için çok mutluyuz” diyerek sözlerini tamamladı.

![DSCN0153](https://burakpehlivan.org/wp-content/uploads/2015/12/DSCN0153.jpg)

 

[![DSCN9967](https://burakpehlivan.org/wp-content/uploads/2015/12/DSCN9967.jpg)](https://burakpehlivan.org/wp-content/uploads/2015/12/DSCN9967.jpg) [![DSCN9986](https://burakpehlivan.org/wp-content/uploads/2015/12/DSCN9986.jpg)](https://burakpehlivan.org/wp-content/uploads/2015/12/DSCN9986.jpg) [![DSCN9998](https://burakpehlivan.org/wp-content/uploads/2015/12/DSCN9998.jpg)](https://burakpehlivan.org/wp-content/uploads/2015/12/DSCN9998.jpg)     [![DSCN0002](https://burakpehlivan.org/wp-content/uploads/2015/12/DSCN0002.jpg)](https://burakpehlivan.org/wp-content/uploads/2015/12/DSCN0002.jpg) [![DSCN0011](https://burakpehlivan.org/wp-content/uploads/2015/12/DSCN0011.jpg)](https://burakpehlivan.org/wp-content/uploads/2015/12/DSCN0011.jpg) [![DSCN0020](https://burakpehlivan.org/wp-content/uploads/2015/12/DSCN0020.jpg)](https://burakpehlivan.org/wp-content/uploads/2015/12/DSCN0020.jpg) [![DSCN0051](https://burakpehlivan.org/wp-content/uploads/2015/12/DSCN0051.jpg)](https://burakpehlivan.org/wp-content/uploads/2015/12/DSCN0051.jpg) [![DSCN0093](https://burakpehlivan.org/wp-content/uploads/2015/12/DSCN0093.jpg)](https://burakpehlivan.org/wp-content/uploads/2015/12/DSCN0093.jpg) [![DSCN0095](https://burakpehlivan.org/wp-content/uploads/2015/12/DSCN0095.jpg)](https://burakpehlivan.org/wp-content/uploads/2015/12/DSCN0095.jpg) [![DSCN0109](https://burakpehlivan.org/wp-content/uploads/2015/12/DSCN0109.jpg)](https://burakpehlivan.org/wp-content/uploads/2015/12/DSCN0109.jpg) [![DSCN0123](https://burakpehlivan.org/wp-content/uploads/2015/12/DSCN0123.jpg)](https://burakpehlivan.org/wp-content/uploads/2015/12/DSCN0123.jpg) [![DSCN0133](https://burakpehlivan.org/wp-content/uploads/2015/12/DSCN0133.jpg)](https://burakpehlivan.org/wp-content/uploads/2015/12/DSCN0133.jpg) [![DSCN0138](https://burakpehlivan.org/wp-content/uploads/2015/12/DSCN0138.jpg)](https://burakpehlivan.org/wp-content/uploads/2015/12/DSCN0138.jpg)  [![DSCN9960](https://burakpehlivan.org/wp-content/uploads/2015/12/DSCN9960.jpg)](https://burakpehlivan.org/wp-content/uploads/2015/12/DSCN9960.jpg) [![DSCN9961](https://burakpehlivan.org/wp-content/uploads/2015/12/DSCN9961.jpg)](https://burakpehlivan.org/wp-content/uploads/2015/12/DSCN9961.jpg) [![DSCN9963](https://burakpehlivan.org/wp-content/uploads/2015/12/DSCN9963.jpg)](https://burakpehlivan.org/wp-content/uploads/2015/12/DSCN9963.jpg)