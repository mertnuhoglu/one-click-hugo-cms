---
title: 'Lviv’de, Türkiye Ukrayna Serbest Ticaret Antlaşması değerlendirildi, Burak Pehlivan'
date: Sat, 16 Apr 2016 23:06:18 +0000
draft: false
tags: ["Anatoliy Ribçuk", "Arda Torman", "Ayhan Aksoy", "Devlet teşvikleri", "Ekonomi", "Emre Karaahmetoğlu", "erhan çimen", "Genel", "Haydar Koçak", "Lviv", "Lviv Ekonomi Forumu", "Onur İnşaat", "Osman Albayrak", "Selim Tever", "Serbest Ticaret Antlaşması", "Temsilcisi", "TUİD (Türk Ukrayna İşadamları Derneği)", "turizm destinasyonu", "türk havayolları", "Türk sanayi yatırımı", "Türk ve Ukraynalı havayolu şirketleri", "Türkiye Ukrayna Serbest Ticaret Antlaşması", "Ukrayna", "Ukrayna Dış İlişkileri", "Ukrayna Türk Toplumu", "Vinitsa", "Vinitsa Temsilci", "Wood Industries", "Zafer Ağırtmış"]
type: post
---

[![DSC_2272](https://burakpehlivan.org/wp-content/uploads/2016/04/DSC_22721.jpg)](https://burakpehlivan.org/wp-content/uploads/2016/04/DSC_22721.jpg)

Türkiye Ukrayna ilişkileri tarihin en iyi dönemini yaşıyor. İki ülke arasında havacılıktan, güvenliğe, ulaştırmadan, savunma sanayine birçok farklı alanda işbirlikleri yapılıyor, antlaşmalar imzalanıyor. Ülkemiz, Ukraynalılar açısından en çok tercih edilen turizm destinasyonu olurken, Türk dizileri milyonlarca Ukraynalıyı ekran başına kitliyor. İstanbul’dan, Ukrayna’nın 8 farklı şehrine Türk ve Ukraynalı havayolu şirketleri haftada 100’ün üzerinde sefer gerçekleştiriyorlar, Türk Havayolları bugün itibarıyla ülkedeki en büyük yabancı havayolu şirketi. Ukrayna’daki 700’ün üzerindeki Türk firmasının yatırımları 2 milyar doları, Türk müteahhitlerin tamamladıkları projeler ise 5 milyar doları geçmiş durumda. Bu listeyi daha da uzatabiliriz fakat şunu da unutmamak gerek ki iki ülke arasındaki ilişkilerin taçlanması zaten siyasi liderliklerin birbirleriyle çok yakın oldukları bu dönemde ancak karşılıklı ekonomik kazanımların büyütülmesi ve sürdürülebilmesiyle mümkün olabilir. Bunun için artık imzalanması son aşamaya gelen Türkiye Ukrayna Serbest Ticaret Antlaşması’nın bir an önce imzalanarak, yürürlüğe girmesi hayati bir öneme sahip.

**Türkiye Ukrayna Serbest Ticaret Antlaşmasının imzalanması sürecinde iş dünyamıza da görevler düşüyor**

Ukrayna AB Serbest Ticaret Antlaşması(STA) bu yılbaşında yürürlüğe girerken, Kanada, Türkiye ve İsrail ile ise STA müzakerelerinin bu yıl içerisinde tamamlanması bekleniyor. Ancak özellikle Türkiye-Ukrayna STA’sının imzalanmasının belkentiden, gerçekliğe dönüşmesi, için önümüzde çetin bir yol var ve bu noktada iş dünyamıza da görevler düşüyor. STA'nın , her ortamda  ikili ticaret ve yatırımlar açısından ne kadar önemli ve zaruri olduğunun bıkmadan, usanmadan gerek Ukrayna, gerekse Türkiye'de gündeme getirilmesi, konuşulması, tartışılması, gerek. Bu çerçevede geçtiğimiz bir yıl içerisinde Türkiye’nin ve Ukrayna’nın 10’ı aşkın şehrinde düzenlediğimiz 20’yi aşkın konferans, panel, yuvarlak masa toplantısı ve seminerde bu konuya ışık tutmaya çalıştık. Bu tempoyu yıl sonuna kadar sürdüreceğiz. Lviv’e yaptığımız ziyarette, Danimarka İşadamları Derneği, Ukrayna Sanayi ve Ticaret Odası ve Avrupa İşadamları Birliği başkanlarıyla yaptığımız görüşmeler sonrası, Türkiye Cumhuriyeti Kiev Ticaret müşaviri Haydar Koçak, TUİD Lviv Temsilcisi Selim Tever, TUİD Vinitsa Temsilci Anatoliy Ribçuk, yönetim kurulu üyemiz Arda Torman ve genel sekreterimiz Erhan Çimen ile bu sefer Lviv’deki iş dünyamızın temsilcileri ve Ukraynalı işadamlarıyla yuvarlak masa toplantısında bir araya geliyoruz.

**Batı Ukrayna’nın merkezi olan Lviv’ın yıldızını parlatıyor ve önümüzdeki 5-10 yıllık süreçte daha da parlayacak** 

Avrupa ile imzalanan Ortaklık Antlaşması ve STA, ülkenin doğusundaki kısmi güvenlik sorunları ve istikrarsızlık, ülke siyasetinde ülkenin batısından gelen siyasetçilerin daha güçlü bir konuma gelmesi gibi faktörler, Ukrayna’da ekonominin eksenini hızla batıya kaydırıyor. Bu da, Batı Ukrayna’nın merkezi olan Lviv’ın yıldızını parlatıyor ve önümüzdeki 5-10 yıllık süreçte daha da parlayacak. Şimdilik bölgedeki Türk şirketleri, Batı Ukrayna’daki en büyük Türk yatırımı olan Onur İnşaat, Batı Ukrayna’daki en büyük Türk sanayi yatırımı olan Wood Industries, birkaç Türk perakendecisinin mağazaları ve Türk Havayolları şirketleriyle sınırlı. Şehre Türk havayolları İstanbul’dan haftada üç kez uçarken, Pegasus’un 4 seferi var. Atlasglobal Ukrayna ile seferlerine yeni başlayacak olan Ukrayna Uluslararası Havayollar ise Lviv-İstanbul seferlerinde Ukrayna tarafının slotlarını kullanıyorlar. Yuvarlak masa toplantısına katılan, THY Lviv genel müdürü Zafer Ağırtmış ve Bölge satış müdürü Ayhan Aksoy’dan aldığımız bilgilere göre,  yılda 2 milyon turistin geldiği Lviv’de, Avrupalı Havayolu şirketleri dahil temsilcilik düzeyinde bir ofise yalnızca Türk Havayolları sahip. THY, organizasyonumuzla aynı dönemde gerçekleşen ve  Batı Ukrayna’nın en önemli ekonomi forumu olan Lviv Ekonomi Forumu’nun da ana sponsorlarından. Haftada yalnızca üç seferleri olmalarına ve tamamen dolu uçmalarına rağmen,  adeta bir Ukrayna firması olarak, şehrin tanıtımı için rağmen büyük çaba sarf ediyorlar. Bu çaba ise ülkemizin ve ülke insanımızın, şehirdeki imajına oldukça olumlu katkı sağlıyor.

**Yurtdışındaki her işadamımız bir nevi ekonomi elçisidir**

Yuvarlak masa toplantısında öncelikle iş dünyamızın temsilcileriyle STA’nın yararlarını tartışıyoruz. Neticede yurtdışındaki her işadamımız, ülkemizin bir nevi ekonomi elçileri. Lviv’deki işadamlarımızın STA’nın getireceklerine vakıf olmaları, kiminle temasta olurlarsa olsunlar, STA’nın yararlarını muhataplarına aktarmaları ve bu konuda lobi yapmaları için oldukça önemli. İkinci olarak bölgedeki işadamlarımızıla, Ekonomi Bakanlığımızın, Dünya Ticaret Örgütü kurallarıyla uyumlu olarak yurtdışında iş yapan firmalarımıza verdiği teşvikleri değerlendiriyoruz. Turquality programını, yurtdışı marka, mağaza ve reklam teşviklerini, ticaret müşavirimiz Haydar Koçak  ayrıntılı bir biçimde anlatırken, özellikle Ukrayna’daki uygulamalar hakkında bilgi veriyor, katılımcı işadamlarımızın bu konudaki sorularını cevaplıyor.

Toplantıda ayrıca, bölgedeki işadamlarımızın sorunlarını dinliyor, çözüm önerilerini birlikte arıyoruz. Ukraynalı dostlarımızın, Türkiye’ye Lviv’den bir işadamı heyeti organize etme taleplerini ise olumlu karşılıyoruz. Ukraynalı bir işadamı heyetini zaten ülkemizde önümüzdeki aylarda konuk edeceğiz, bu heyete Lvivli işadamları için en az beş kişilik bir kontenjan olacak.

**"TUİD, yurtdışındaki Türk işadamları dernekleri için bu tarz toplantılarla önemli bir model oluşturuyor"**

Yuvarlak masa organizasyonunda,  TUİD kurucu kurucu üyesi, eski başkanvekili ve divan başkanımız Osman Albayrak, Ukrayna’da duayeni olduğu, bölgedeki Türk işadamlarının ise ana faaliyet alanlarından biri olan ağaç sektörünün son durumunu değerlendiriyor ve sektörün geleceğine ilişkin öngörülerini katılımcılarla paylaşıyor. Albayrak, dernekçilik ve dernekler hakkındaki görüşlerini dile getirirken ise, dernekler işte bu günler için var olması gerektiğinin altını çiziyor. Osman Albayrak, yurtdışı derneklerinin bu tarz toplantılar ile iş dünyamızın birlik ve beraberliğine katkıda bulunurken, işadamlarımızın bilgi seviyesini de yükseltmesi vazifesi olduğunu hatırlatırken, TUİD’in yalnız Ukrayna için değil yurtdışındaki tüm Türk işadamı dernekleri için de başarılı bir model olduğu notunu düşüyor.

Devlet teşvikleri, Ekonomi Bakanlığımızın, yurtdışında iş yapan firmalarımız için sunduğu önemli bir fırsat, bu fırsatı kullanma yeterliliğine sahip şirketlerimiz özellikle Ukrayna’nın geçtiği bu zor dönemde mutlaka bu imkânı değerlendirmeliler. Aynı şekilde tüm işadamlarımızın, 120 milyonun ortak menfaatine olan Türkiye Ukrayna Serbest Ticaret Antlaşmasının gerçekleşmesine katkıda bulunmak adına, yangın söndürmeye çalışan karınca hikâyesinde olduğu gibi büyük küçük demeden desteklerini  sunmalarına da ihtiyacımız var. Bu noktada Lviv’de ilk kez gerçekleştirilen bu toplantıyı oldukça başarılı ve yararlı buluyorum.  Organizasyonun başarısındaki en büyük pay ise şüphesiz ev sahipliğini kusursuz ifa eden üyemiz Onur İnşaat ve yöneticileri Emre Karaahmetoğlu’na, davetlerimizi hiçbir zaman geri çevirmeyerek Ukrayna’nın neresinde olursa işadamlarımızla bir araya gelme nezaketini gösteren Türkiye Cumhuriyeti Kiev Ticaret müşaviri Haydar Koçak’a ve TUİD Lviv temsilcisi, genç işadamı Selim Tever’e ait. Bu daha başlangıç, eminim önümüzdeki dönem, Lviv, Türk iş dünyamızın daha çok gündemine gelecek ve bu şehirde birçok başarılı organizasyona imza atılacak.

**Burak PEHLİVAN**

![DSC_2436](https://burakpehlivan.org/wp-content/uploads/2016/04/DSC_2436.jpg)

[![DSC_2270](https://burakpehlivan.org/wp-content/uploads/2016/04/DSC_2270.jpg)](https://burakpehlivan.org/wp-content/uploads/2016/04/DSC_2270.jpg)

[![DSC_2273](https://burakpehlivan.org/wp-content/uploads/2016/04/DSC_2273.jpg)](https://burakpehlivan.org/wp-content/uploads/2016/04/DSC_2273.jpg)

[![DSC_2275](https://burakpehlivan.org/wp-content/uploads/2016/04/DSC_2275.jpg)](https://burakpehlivan.org/wp-content/uploads/2016/04/DSC_2275.jpg)

[![DSC_2276](https://burakpehlivan.org/wp-content/uploads/2016/04/DSC_2276.jpg)](https://burakpehlivan.org/wp-content/uploads/2016/04/DSC_2276.jpg)

[![DSC_2282](https://burakpehlivan.org/wp-content/uploads/2016/04/DSC_2282.jpg)](https://burakpehlivan.org/wp-content/uploads/2016/04/DSC_2282.jpg)

[![DSC_2283](https://burakpehlivan.org/wp-content/uploads/2016/04/DSC_2283.jpg)](https://burakpehlivan.org/wp-content/uploads/2016/04/DSC_2283.jpg)

[![DSC_2284](https://burakpehlivan.org/wp-content/uploads/2016/04/DSC_2284.jpg)](https://burakpehlivan.org/wp-content/uploads/2016/04/DSC_2284.jpg)

[![DSC_2285](https://burakpehlivan.org/wp-content/uploads/2016/04/DSC_2285.jpg)](https://burakpehlivan.org/wp-content/uploads/2016/04/DSC_2285.jpg)

[![DSC_2293](https://burakpehlivan.org/wp-content/uploads/2016/04/DSC_2293.jpg)](https://burakpehlivan.org/wp-content/uploads/2016/04/DSC_2293.jpg)

[![DSC_2294](https://burakpehlivan.org/wp-content/uploads/2016/04/DSC_2294.jpg)](https://burakpehlivan.org/wp-content/uploads/2016/04/DSC_2294.jpg)

[![DSC_2297](https://burakpehlivan.org/wp-content/uploads/2016/04/DSC_2297.jpg)](https://burakpehlivan.org/wp-content/uploads/2016/04/DSC_2297.jpg)

[![DSC_2300](https://burakpehlivan.org/wp-content/uploads/2016/04/DSC_2300.jpg)](https://burakpehlivan.org/wp-content/uploads/2016/04/DSC_2300.jpg)

[![DSC_2303](https://burakpehlivan.org/wp-content/uploads/2016/04/DSC_2303.jpg)](https://burakpehlivan.org/wp-content/uploads/2016/04/DSC_2303.jpg)

[![DSC_2323](https://burakpehlivan.org/wp-content/uploads/2016/04/DSC_2323.jpg)](https://burakpehlivan.org/wp-content/uploads/2016/04/DSC_2323.jpg)

[![DSC_2331](https://burakpehlivan.org/wp-content/uploads/2016/04/DSC_2331.jpg)](https://burakpehlivan.org/wp-content/uploads/2016/04/DSC_2331.jpg)

[![DSC_2332](https://burakpehlivan.org/wp-content/uploads/2016/04/DSC_2332.jpg)](https://burakpehlivan.org/wp-content/uploads/2016/04/DSC_2332.jpg)

[![DSC_2336](https://burakpehlivan.org/wp-content/uploads/2016/04/DSC_2336.jpg)](https://burakpehlivan.org/wp-content/uploads/2016/04/DSC_2336.jpg)

[![DSC_2340](https://burakpehlivan.org/wp-content/uploads/2016/04/DSC_2340.jpg)](https://burakpehlivan.org/wp-content/uploads/2016/04/DSC_2340.jpg)

[![DSC_2342](https://burakpehlivan.org/wp-content/uploads/2016/04/DSC_2342.jpg)](https://burakpehlivan.org/wp-content/uploads/2016/04/DSC_2342.jpg)

![DSC_2304](https://burakpehlivan.org/wp-content/uploads/2016/04/DSC_2304.jpg)

[![DSC_2346](https://burakpehlivan.org/wp-content/uploads/2016/04/DSC_2346.jpg)](https://burakpehlivan.org/wp-content/uploads/2016/04/DSC_2346.jpg)

[![DSC_2359](https://burakpehlivan.org/wp-content/uploads/2016/04/DSC_2359.jpg)](https://burakpehlivan.org/wp-content/uploads/2016/04/DSC_2359.jpg)

[![DSC_2360](https://burakpehlivan.org/wp-content/uploads/2016/04/DSC_2360.jpg)](https://burakpehlivan.org/wp-content/uploads/2016/04/DSC_2360.jpg)

[![DSC_2366](https://burakpehlivan.org/wp-content/uploads/2016/04/DSC_2366.jpg)](https://burakpehlivan.org/wp-content/uploads/2016/04/DSC_2366.jpg)

[![DSC_2383](https://burakpehlivan.org/wp-content/uploads/2016/04/DSC_2383.jpg)](https://burakpehlivan.org/wp-content/uploads/2016/04/DSC_2383.jpg)

[![DSC_2394](https://burakpehlivan.org/wp-content/uploads/2016/04/DSC_2394.jpg)](https://burakpehlivan.org/wp-content/uploads/2016/04/DSC_2394.jpg)

[![DSC_2406](https://burakpehlivan.org/wp-content/uploads/2016/04/DSC_2406.jpg)](https://burakpehlivan.org/wp-content/uploads/2016/04/DSC_2406.jpg)

[![DSC_2407](https://burakpehlivan.org/wp-content/uploads/2016/04/DSC_2407.jpg)](https://burakpehlivan.org/wp-content/uploads/2016/04/DSC_2407.jpg)

[![DSC_2415](https://burakpehlivan.org/wp-content/uploads/2016/04/DSC_2415.jpg)](https://burakpehlivan.org/wp-content/uploads/2016/04/DSC_2415.jpg)

[![DSC_2422](https://burakpehlivan.org/wp-content/uploads/2016/04/DSC_2422.jpg)](https://burakpehlivan.org/wp-content/uploads/2016/04/DSC_2422.jpg)

![DSC_2271](https://burakpehlivan.org/wp-content/uploads/2016/04/DSC_2271.jpg)

[![DSC_2429](https://burakpehlivan.org/wp-content/uploads/2016/04/DSC_2429.jpg)](https://burakpehlivan.org/wp-content/uploads/2016/04/DSC_2429.jpg)

 

