---
title: 'Ukrayna Sanayi ve Ticaret Odası, TÜRKONFED ve TUİD arasında işbirliği'
date: Wed, 27 May 2015 04:58:05 +0000
draft: false
tags: ["işbirliği", "İtalya Ukrayna İşadamları Derneği", "Süleyman Onatça", "TUİD (Türk Ukrayna İşadamları Derneği)", "türkonfed", "Ukrayna Sanayi ve Ticaret Odası", "Vincenzo Masserai"]
type: post
---

[![DSCN0343](https://burakpehlivan.org/wp-content/uploads/2015/05/DSCN0343.jpg)](https://burakpehlivan.org/wp-content/uploads/2015/05/DSCN0343.jpg)
Türkiye’de gönüllülük esasına göre kurulmuş en büyük işadamı organizasyonu olan ve 40 bini aşkın üye firmayla, Türkiye’de kamu ve tarım dışı istihdamın %55’ini oluşturan ve yine Türkiye’nin enerji hariç dış ticaretinin %83’ünü gerçekleştiren TÜRKONFED’in başkanı Süleyman Onatça ve beraberindekiler, Ukrayna çalışma seyahatinin son görüşmesini Ukrayna Sanayi ve Ticaret Odasında gerçekleştirdi. Görüşmeye TUİD yönetim kurulu üyelerinin yanı sıra, İtalya Ukrayna İşadamları Derneği(AIU) Başkan yardımcısı Vincenzo Scocca da katıldı.

Ukrayna Sanayi ve Ticaret Odası’nın genel merkezinde gerçekleşen ziyarette, TÜRKONFED başkanı Süleyman Onatça, Ukrayna’ya, Türkiye’nin özellikle Avrupa Birliği ile Gümrük Birliği sonrasında yaşadığı deneyimleri paylaşmak adına geldiklerini belirterek, sağlıklı rekabet ortamının oluşturulmasının, KOBİ’lerin desteklenmesinin ve hukukun üstünlüğünün sağlanmasının hem Ukraynalı hem de yabancı yatırımcılar açısından önemine dikkat çekti. Onatça, Ukrayna’daki temaslarından çok memnun kaldıklarını, Ukrayna’da gördüklerini konukseverlik ve ilgiden etkilendiklerini belirterek, kendisinin artık Ukrayna’nın, Türkiye’deki gönüllü elçilerinden biri olduğunu ifade ederek, sözlerini tamamladı.

Ukrayna Sanayi ve Ticaret Odası(USTO) Birinci başkan yardımcısı Valeri Vladimiriç Korol ise, 10 bini aşkın üyesiyle Ukrayna’nın her şehrine yayılan Odanın, Ukrayna’da ayrı bir yasası olduğunu belirterek, Ukrayna’nın farklı ülkelerle oluşturduğu iş konseylerinin USTO bünyesinde oluşturulduğunun altını çizdi. Korol, Ukrayna’nın, Türkiye ile ekonomik ilişkilere çok önem verdiğini, nitekim Ukrayna Sanayi ve Ticaret Odasında 33 ayrı ülkeyle oluşturulan iş konseylerinden en eskisinin Türkiye ile olan olduğunu söyledi. Korol,”Türkiye ile ilişkileri daha da geliştirmek istiyoruz, sayın başkan uygun gördüğünüz isimleri bize bildirirseniz, Türkiye’de belli bölgelerde odamızın resmi temsilcileri olarak, kendilerinden istifade etmek isteriz” dedi. Valeriy Korol, TUİD’in Ukrayna’daki Türk iş dünyasını çok iyi ve güçlü bir biçimde temsil ettiğini, ne zaman ihtiyaç duysalar yanlarında olduğunu belirterek, “bu anlamda TUİD yöneticilerine müteşekkiriz” diyerek sözlerini tamamladı.

TUİD yönetim kurulu başkanvekili Burak Pehlivan, Sanayi ve Ticaret Odası’nın, Ukrayna Türk iş dünyasıyla her zaman sıcak ilişkiler içerisinde olmasının önemli olduğunu ve Odanın desteğini her zaman hissettiklerini ifade ederken, “Oda ile bugüne kadar 2’si iş forumu olmak üzere birçok ortak etkinliğe imza attık, önümüzdeki dönemde TÜRKONFED’in de katılımıyla hem etkinliklerimizin sayısının artacağını hem de içeriklerinin zenginleşeceğini düşünüyorum” dedi.

Görüşme sonrası katılımcılar aile fotoğrafı çektirirken, TÜRKONFED başkanı Süleyman Onatça ve TUİD yönetim kurulu başkanı Burak Pehlivan Ukrayna televizyonuna röportaj verdiler.

![DSCN0326](https://burakpehlivan.org/wp-content/uploads/2015/05/DSCN0326.jpg)

![DSCN0317](https://burakpehlivan.org/wp-content/uploads/2015/05/DSCN0317.jpg)

[![DSCN0339](https://burakpehlivan.org/wp-content/uploads/2015/05/DSCN0339.jpg)](https://burakpehlivan.org/wp-content/uploads/2015/05/DSCN0339.jpg)

[![DSCN0320](https://burakpehlivan.org/wp-content/uploads/2015/05/DSCN0320.jpg)](https://burakpehlivan.org/wp-content/uploads/2015/05/DSCN0320.jpg)

[![DSCN0301](https://burakpehlivan.org/wp-content/uploads/2015/05/DSCN0301.jpg)](https://burakpehlivan.org/wp-content/uploads/2015/05/DSCN0301.jpg)

[![IMG_0094](https://burakpehlivan.org/wp-content/uploads/2015/05/IMG_0094.jpg)](https://burakpehlivan.org/wp-content/uploads/2015/05/IMG_0094.jpg)

![DSCN0319](https://burakpehlivan.org/wp-content/uploads/2015/05/DSCN0319.jpg)

![DSCN0306](https://burakpehlivan.org/wp-content/uploads/2015/05/DSCN0306.jpg)
---
### Comments:
#### 
[Dubai Ubar](https://lailajan389.hatenadiary.com/entry/2020/06/28/225649 "") - <time datetime="2020-06-28 16:05:17">Jun 0, 2020</time>

**Dubai Ubar Girls** https://lailajan389.hatenadiary.com/entry/2020/06/28/225649
<hr />
