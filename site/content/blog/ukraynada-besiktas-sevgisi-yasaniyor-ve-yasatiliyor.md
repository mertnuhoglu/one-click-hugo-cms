---
title: 'Ukrayna’da Beşiktaş Sevgisi Yaşanıyor ve Yaşatılıyor'
date: Fri, 13 Jun 2014 07:06:07 +0000
draft: false
tags: ["Can Sirman", "Dinamo Kiev", "Emre Manav", "erhan çimen", "Erman Mendirek", "Ukrayna Beşiktaşlılar Derneği", "Ukrayna Beşiktaşlılar Derneği", "Volkan Peker", "Yönet Can Tezel"]
type: post
---

[![DSCN8068](https://burakpehlivan.org/wp-content/uploads/2014/06/DSCN8068.jpg)](https://burakpehlivan.org/wp-content/uploads/2014/06/DSCN8068.jpg)
Ukrayna Beşiktaşlılar Derneği’nin temsilen bir heyet, Türkiye Cumhuriyeti Kiev Büyükelçisi Yönet Сan Tezel’e bir hoşgeldiniz ve nezaket ziyareti düzenledi. Heyette, Başkan Burak Pehlivan’ın yanı sıra, Can Sirman(Berke Plastik), Erman Mendirek(Credit Europe), Volkan Peker(Colin’s) ve Erhan Çimen(TUİD) yer alırken, görüşmede büyükelçilik müsteşarı Emre Manav da hazır bulundu. 


Ziyarette, Ukrayna Beşiktaşlılar Derneği başkanı Burak Pehlivan 3 yıl önce bir grup Beşiktaşlı olarak derneğin temellerini attıklarını ve bugüne kadar elden geldiğince Ukrayna’da Beşiktaş değerlerini temsil etmeye çalıştıklarını belirterek, yeni katılımlar ile derneğin daha da güçlü bir hale geldiğini ifade etti. Pehlivan, Ukrayna’nın içinde bulunduğu olumsuz durumdan dolayı büyükelçiliğe nezaket ziyaretini bir süre ertelediklerinin altını çizerek bununla beraber özellikle cumhurbaşkanlığı seçimleri sonrasında ülkeye barış, istikrar ve refahın gelmesinin önünün açılacağını umduklarını belirtti. Burak Pehlivan, Büyükelçi Yönet Can Tezel’e bu yıl gerçekleştirilmesi kararlaştırılan faaliyetler konusunda kısa bir sunum yaparken,”Bu sezon ki faaliyetlerimize başkanımız Fikret Orman’ı İstanbul’da ziyaret ederek başlamayı planlıyoruz” diyerek sözlerini tamamladı. 

Dernek yönetim kurulu üyesi Can Sirman ise, Beşiktaş’ın bu sene ligde iyi bir sezon geçirmediğini ancak, gelecek sezon özellikle yeni stadın da devreye girmesiyle şampiyonluğun en büyük adaylarının başında yine kendilerinin yer alacağından şüpheleri olmadığını ifade ederken, “biz başarıdan bağımsız olarak burada Beşiktaş sevgisini yaşıyoruz” diyerek, büyükelçiye görevinde başarılar diledi. Bir başka yönetim kurulu üyesi Erman Mendirek ise, Ukrayna’da genç ve yetenekli futbolcuların taranıp, aratıştırılması ve Beşiktaş’ın potansiyel transfer havuzuna kazandırılması da dahil olmak üzere önlerindeki dönemde aktif bir faaliyet gerçekleştireceklerini ifade etti. 

T.C. Kiev Büyükelçisi Yönet Can Tezel ise, burada Ukrayna Beşiktaşlılar Derneği heyetini görmekten duyduğu memnuniyeti dile getirerek başladığı konuşmasında, sivil toplumun önemine dikkat çekti. Tezel, gençliğinde amatör olarak futbol oynadığını ve bu spora büyük ilgisinin olduğunu belirterek,”aslen Fenerbahçeliyim bununla birlikte Ukrayna’da Beşiktaş sevgisinin yaşanıyor ve yaşatılıyor olması beni oldukça mutlu etmiştir, çalışmalarınızda sizlere başarılar dilerim”dedi. Büyükelçi Tezel, Ukrayna Beşiktaşlılar Derneği’nin, özellike Ukrayna’nın en güzide takımlarından Dinamo Kiev’in dernekleriyle ortak çalışmalar yürütüyor olmasının ve bu klüple sıkı ilişkiler sahip olmasının oldukça güzel bir faaliyet olduğunun altını çizerek sözlerini tamamladı. 

Ukrayna Beşiktaşlılar Derneği heyetinin, Türkiye Cumhuriyeti Kiev Büyüeklçisi Yönet Can Tezel’e yaptığı hoşgeldiniz ve nezaket ziyareti hatıra fotoğrafı çekilmesiyle sona erdi. 

Kaynak: http://tuid.org.ua/ukraynada-besiktas-sevgisi-yasaniyor-ve-yasatiliyor