---
title: 'Ukrayna Türk İş Dünyası Kiev’de Bayramlaştı'
date: Wed, 30 Jul 2014 08:20:43 +0000
draft: false
tags: ["Belkıs Gürsel Güleç", "Kiev'de Bayram", "Kiev'de Ramazan", "Kiev’de", "Pakistan Büyükelçisi", "Pakistan’ın", "TUİD (Türk Ukrayna İşadamları Derneği)", "türk iş dünyası", "Ukrayna Büyükelçisi", "Ukrayna Türk İş Dünyası", "Ukrayna'da Bayram", "Vacihat Ali Müfti", "Yönet Can Tezel"]
type: post
---

[![DSCN9616](https://burakpehlivan.org/wp-content/uploads/2014/07/DSCN9616.jpg)](https://burakpehlivan.org/wp-content/uploads/2014/07/DSCN9616.jpg)
Ukrayna’daki Türk işadamları ve profesyoneller, Türk Ukrayna İşadamları Derneği’nin (TUİD) Kiev’deki genel merkezinde düzenlenen etkinlikte bir araya gelerek bayramlaştılar. Bayramlaşma organizasyonuna Türkiye Cumhuriyeti Kiev Büyükelçisi Yönet Can Tezel’in yanı sıra, Pakistan’ın Ukrayna Büyükelçisi Vacihat Ali Müfti de maiyetleriyle teşrif ettiler.

Törenin başında bir konuşma yapan TUİD başkanvekili Burak Pehlivan, her yıl artık geleneksel olarak TUİD genel merkezinde bu bayramlaşma törenlerini düzenlediklerini belirterek, kültürümüzde önemli bir yer tutan bayramların, yurtdışındaki Türkler için daha da bir anlam içerdiğinin altını çizdi. Pehlivan, bu yıl ki bayramlaşmanın daha da anlamlı olduğunu, zira Ukrayna’da son aylarda yaşanan tüm siyasi ve ekonomik problemlere rağmen, Ukrayna’daki Türk iş dünyasının güçlü bir biçimde organizasyona iştirak ettiğini, bunun da ülkedeki Türkler arasındaki birlik ve beraberliğin güzel bir işareti olduğunu ifade ederek sözlerini tamamladı.

Türkiye Cumhuriyeti Kiev Büyükelçisi Yönet Can Tezel, katılımcıların bayramını kutlayarak başladığı konuşmasında, Türk Ukrayna İşadamları Derneği’nin yaptığı organizasyonlar ile çok özel bir konumda olduğunu hatırlattı. Tezel, “TUİD, Ukrayna Türk Toplumunda gerçekleştirdiği faaliyetler ile önemli bir görev üstleniyor, bu anlamda yapılan çalışmaları takdir ve tebrik ediyoruz” dedi. Yönet Can Tezel, farklı ülkelerdeki Ramazan Bayramı kutlamalarıyla ilgili anekdotlar ile konuşmasını süslerken, katılımcıların gündeme ilişkin sorularını da cevaplayarak, pazar günü Kiev’de gerçekleşecek olan cumhurbaşkanlığı oylamasıyla ilgili de kısa bir bilgi verdi.

Dost ve kardeş ülke Pakistan’ın Ukrayna Büyükelçisi Vacihat Ali Müfti ise ailesiyle katıldığı bayramlaşma töreninde, Türkiye ve Pakistan’ın adeta bir ülke olduklarını, Ukrayna’da çok küçük bir Pakistan toplumu olması nedeniyle, her yıl Türk kardeşleriyle bu tür anlamlı günleri beraber kutladıklarını ifade etti. Büyükelçi Müfti “geçmişte, TUİD ile beraber Türk Ukrayna Pakistan İş Forumunu Kiev’de gerçekleştirmiştik, bu forum 3 ülke işbirliğiyle bugüne Kadar Ukrayna’da bu kadar başarılı gerçekleşen ender organizasyonlardan biri olmuştu, Türk kardeşlerimiz ile bayramlarda, iftarlarda ve daha bir birçok faaliyetlerde beraberiz, TUİD’i Ukrayna’da kendi işadamı derneğimiz olarak görüyoruz” dedi.

Türk Ukrayna İşadamları Derneği’nde gerçekleşen geleneksel Ramazan Bayramlaşması, bazı katılımcıların söz alarak görüşlerini ifade etmesi ve hatıra fotoğrafı çekilmesi ile sona erdi.

[![DSCN9595](https://burakpehlivan.org/tuid_images/DSCN9598.jpg)

![DSCN9571](https://burakpehlivan.org/tuid_images/DSCN9571.jpg)

![DSCN9545](https://burakpehlivan.org/tuid_images/DSCN9555.jpg)

[![DSCN9717](https://burakpehlivan.org/tuid_images/DSCN9592.jpg)

![DSCN9560](https://burakpehlivan.org/tuid_images/DSCN9609.jpg)

[![DSCN9588](https://burakpehlivan.org/tuid_images/DSCN9589.jpg)

[![DSCN9622](https://burakpehlivan.org/tuid_images/DSCN9587.jpg)