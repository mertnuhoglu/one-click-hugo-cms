---
title: 'Ukrayna, Dünyada En Çok Göç Veren 5. Ülke'
date: Fri, 12 Nov 2010 20:01:40 +0000
draft: false
tags: ["Dünya Bankası Göç Raporu", "Ekonomi", "Rusya", "Ukrayna", "Ukrayna demografisi", "Ukrayna Diasporası", "Ukrayna nüfusu", "Ukraynalı göçmenler", "Uluslarası İlişkiler", "Yaşam", "yurtdışındaki Ukraynalılar"]
type: post
---

[Ukrayna, Dünyada En Çok Göç Veren 5. Ülke](http://turkukraynaforum.com/blog/siyaset/ukrayna-dunyada-en-cok-goc-veren-5-ulke-2/ "Permanent Link to Ukrayna, Dünyada En Çok Göç Veren 5. Ülke")








Ukrayna, Dünya Bankası’nın 2010 yılı göç raporuna göre dünyada en çok göç veren 5. Ülke. Göç verdiği nüfus, mevcut nüfusuna oranlandığında ise, en çok göç verme oranına sahip 1. Ülke. Ukrayna’nın göç sayısı olarak önünde olan ülkeler sırasıyla Meksika, Hindistan, Rusya ve Çin. Bırakın diğer 3 ülkeyi Rusya’nın bile nüfusu Ukrayna’nın 3 katından fazla. Bağımsızlığın ilanından beri ülkenin 6,6 milyon vatandaşı yurtdışına göç etmiş.





[
![Kanada Toronto'da Ukraynalı, Pakistanlı, İtalyanlar gibi şehrin etnik gruplarının yürüş yaptığı Carassauga Festivali - Foto: Bill Barber](http://turkukraynaforum.com/blog/wp-content/uploads/2010/11/Mississauga-Santa-Claus-Parade-November-30-2008-Carassauga-Festival-large-300x199.jpg "Mississauga Santa Claus Parade , November 30, 2008  Carassauga Festival - large")](http://www.flickr.com/photos/21861018@N00/3075186039) 


Kanada Toronto'da Ukraynalı, Pakistanlı, İtalyanlar gibi şehrin etnik
gruplarının yürüyüş yaptığı Carassauga Festivali - Foto: Bill Barber








Yalnızca 20 yılda, bu kadar çok vatandaşını bir ülkenin kaybetmesi normal bir durum değil, ama Ukrayna’yı tanıyanlar açısında böyle bir rapor şaşırtıcı da değil. Ukrayna bağımsızlığını kazandığında nüfusu 51 milyon civarındaydı, bugün ise nüfusu 45, 8 milyona inmiş durumda. Böyle bir farkın yalnızca yüksek ölüm ve düşük doğum oranları ile açıklanması mümkün değil. Ülke dışarıya ciddi miktarda göç veriyor. Üzücü olan ülkenin dışarıya verdiği göçün ciddi bölümünün eğitimli işgücü olması. Ülke hem entelektüel sermayesini, hem de dinamizmini kaybediyor.





[
![Ukrayna Bayrağı - Foto: Jacob Poul Skoubo](http://turkukraynaforum.com/blog/wp-content/uploads/2010/11/26-large-300x225.jpg "26 - large")](http://www.flickr.com/photos/26224534@N02/4810377024) 


Ukrayna Bayrağı - Foto: Jacob Poul Skoubo








ABD, Kanada gibi ülkeler ciddi miktarda  Ukrayna kökenli nüfus barındırıyorlar. 34  milyonluk Kanada’nın, 1,2 milyon vatandaşı Ukrayna kökenli. Almanya, İtalya, İspanya, Polonya gibi AB ülkelerinde de çok sayıda Ukrayna kökenli, bu ülkelerin vatandaşı olmasa da çalışıyor. Göç verilen ülkeler arasında, büyük abi Rusya’yı da unutmamak gerek. Göçe yola açan birçok dinamik var ancak bunların başında ekonomik nedenler geliyor.





[
![Rodina Mat: Ukrayna'nın 2. Dünya Savaşındaki kayıplarını anısına dikilmiş - Foto: Adam Lederer](http://turkukraynaforum.com/blog/wp-content/uploads/2010/11/Rodina-Mat-large-225x300.jpg "Rodina Mat - large")](http://www.flickr.com/photos/48355243@N00/82997637) 


Rodina Mat: Ukrayna'nın 2. Dünya Savaşındaki kayıplarını anısına
dikilmiş - Foto: Adam Lederer








Sovyetler Birliği’nin çöküşü ve  Ukrayna’nın bağımsızlığına kavuşmasından sonra, ekonomisi ağır sanayiye sahip olan Ukrayna çok zor dönemler geçirdi. 90’lı yıllar boyunca ülke sanayisi çift haneli küçüldü. İşsizlik ve sefalet ülke genelinde yayıldı. Genç ve eğitimli nüfus, ülkede çalışma olanağı bulamadı ve imkânı olanlar yurtdışına göç etti. Almanya, Alman kökenli Ukraynalılara vatandaşlık verdi. Rusya’ya da özellikle Rus kökenli nüfustan ciddi göç oldu. Batı Ukraynalıların göç rotası ise, daha önce akrabalarının göç ettiği, Kanada, ABD gibi ülkelerdi. Ukrayna nüfus artış hızında daha doğrusu bu ülke için nüfusun azalması söz konusu, dünyada 233 ülke arasında 226. sırada. Savaşların, kötü yönetimin, hastalıkların ve açlığın
pençesindeki Afrika ülkelerinde bile nüfus artış hızı Ukrayna’nın üzerinde ve ne yazık ki bu durumu tersine çevirmek çok güç.





[
![Donetsk şehrinde akşam ](http://turkukraynaforum.com/blog/wp-content/uploads/2010/11/donetsk_skyline-medium-225x300.jpg "donetsk_skyline - medium")](http://www.flickr.com/photos/55612714@N00/38236682) 


Donetsk şehrinde akşam








Ülkede yeni doğumları artırmak oldukça güç ama ülke yönetimi en azından eğitimli ve genç nüfusa ülke içerisinde bir perspektif verebilmeli ve hatta tersine göçü teşvik edecek bir yapı oluşturabilmeli. Ukrayna’nın tarım ve sanayi potansiyeli, milyonlarca insan için iş kapısı olabilir. Zaten ülke genç nüfusu kaybetmediği takdirde, doğum  oranları da artacaktır. Refahın ülke geneline yaygınlaşması ve özellikle alkolle mücadeleyle  birlikte ölüm oranlarında iyileşme sağlanacaktır. Tabii tüm bunlar yapılabilmesi için, ülke ideallerine sahip, güçlü ve istikrarlı bir hükümet gerek. Mevcut hükümet, güçlü bir hükümet. Başkan ve Başbakan aynı partiden, yerel yönetimler de büyük oranda Bölgeler Partisi ve koalisyon ortaklarının idaresinde. Ülke, önemli bir fırsat yakalamış durumda. Ülkeyi yöneten kadroların bu fırsatı heba etmemesi gerekiyor.





[
![2010 Şubat Başkanlık seçimlerini Bölgeler Partisinden Viktor Yanukovych kazandı](http://turkukraynaforum.com/blog/wp-content/uploads/2010/11/viktor_yanukovych-300x195.jpg "viktor_yanukovych")](http://turkukraynaforum.com/blog/wp-content/uploads/2010/11/viktor_yanukovych.jpg) 


2010 Şubat Başkanlık seçimlerini Bölgeler Partisinden Viktor Yanukovych
kazandı






