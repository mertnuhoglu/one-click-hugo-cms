---
title: 'Ukrayna, Eskişehirli Mobilya Üreticileri İçin Önemli Bir Pazar'
date: Sat, 17 Mar 2012 10:16:50 +0000
draft: false
tags: ["Eskişehir", "Kiev", "Mobilya", "TUİD", "TUİD (Türk Ukrayna İşadamları Derneği)"]
type: post
---












**Ukrayna, Eskişehirli Mobilya Üreticileri İçin Önemli Bir Pazar**

![haber](https://burakpehlivan.org/tuid_images/mobilyacilar.jpg)Eskişehir Mobilyacılar Odası (EMMO) yönetim kurulu, Türk Ukrayna İşadamları Derneği(TUİD) genel merkezine bir çalışma ziyaretinde bulundu. Kiev Mobilya fuarı çerçevesinde, Ukrayna’daki mobilya dernekleri ve potansiyel alıcılarla görüşen dernek yönetimi, Türkiye Cumhuriyeti Kiev Ticaret Müşavirliği’ndeki görüşmeden sonra TUİD’e geldi. Eskişehir Mobilyacılar Odası temsilcileri, TUİD’de dernek yönetim kurulu başkan vekili Burak Pehlivan ve yönetim kurulu üyeleri tarafından karşılandılar. Ziyaretin başlangıcında kısa bir konuşma yapan Burak Pehlivan, “ Türkiye’den, Ukrayna’ya gelen işadamı, oda, borsa heyetleri sayısında son dönemde ciddi bir artış yaşanıyor. Burada en önemli etken hızla büyüyen Türk sanayisinin kendisine yeni pazarlar elde etmeye çalışmasıdır, ancak bir başka önemli etken de 45 milyonluk Ukrayna’da önümüzdeki 5 yıl içerisinde yaşanması öngörülen büyüme süreci ve refah artışı öncesi pazarda yer kapma ve yapılanma ihtiyacıdır” dedi.
TUİD başkanvekili Burak Pehlivan, “Türk Ukrayna İşadamları Derneği olarak 200 civarında üyemiz, Odesa ve Harkov’da ise temsilciliklerimiz var. Üyelerimizin ağırlığı inşaat, perakende ve iletişim sektörlerinden olmakla beraber, Ukrayna’da Türkler’in iş yaptığı her sektörden ama büyük ama küçük ölçekli iş yapan üyelerimiz mevcuttur” diyerek sözlerine devam etti. Pehlivan, TUİD olarak kendi üyelerinin yanı sıra, Türkiye’den gelerek, Ukrayna’da iş yapan Türk işadamlarına da imkanları doğrultusunda yardımcı olduklarını belirtti.
Eskişehir Mobilyacılar Odası Başkanı Recep Yıldız, odalarının 35’i orta ve büyük ölçekli sanayi işletmesi olmak üzere 600’den fazla üyelerini olduğunu ifade ederek, bu tarz yurtdışı gezilerle yeni pazarlara yöneldiklerini belirtti. Oda başkanı geçmişte Ukrayna’ya birçok kez geldiklerini ticari görüşmelerin yanı sıra ticaret müşavirlikleriyle görüştüklerini ancak işadamları derneğine ziyaret yapmadıklarını söyleyerek, bununla birlikte Türkiye’de Türk Ukrayna İşadamları Derneği’nin gücüne dair kendilerine bilgi verildiğini bundan dolayı Ukrayna’ya bu gelişlerinde, TUİD’i de ziyaret programlarına dahil ettiklerinin altını çizdi. Recep Yıldız, “burada bize gösterilen sıcak ilgi, konukseverlik ve paylaşılan bilgilerden dolayı TUİD yönetimine şükranlarımızı sunuyoruz” dedi.
Ziyarette, TUİD üyesi, Ukrayna’da lüks mobilya alanında marka haline gelmiş Dizayn Time firmasının sahibi Emre Akıncı, Eskişehirli Mobilyacılar’a Ukrayna mobilya sektörü hakkında kısa bir sunum yaptı. Akıncı, Ukrayna’da çok yüksek alım gücüne sahip tüketici grupları dışında alıcıların küçük evlerde yaşadıklarını ve buna uygun mobilya çözümleriyle pazarda olmanın mobilyacılara avantaj getireceğini söyledi. Akıncı, Çin mallarına karşı Türk mobilyacıların fiyat-kalite dengesiyle Ukrayna’da doğru işler yapmaları durumunda geleceklerinin parlak olduğunun altını çizdi. Dizayn Time’ın patronu, Kırım’da Türk mobilyalarına karşı ilgi ve sevgi olduğunu, görece boş olan Ukrayna’nın bu bölgesinde Türk mobilya üreticilerinin ciddi bir satış hacmine ulaşabileceğini belirtti
TUİD Yönetim Kurulu Üyesi Ekrem Cengiz ise mobilyacı konuklara, Ukrayna’da her ne kadar mevzuatın problemli, bürokrasinin ağır işlediği sıkıntılı ekonomik bir ortam olsa da tüm bunların aslında Türk girişimciler için avantaj olarak değerlendirilebileceğini söyledi. Ekrem Cengiz,” birkaç yıl içerisinde sahip olduğum firma Ukrayna’da 30 mağazaya ulaştı, biraz cezaret ama sıkı bir çalışma ve emekle, Türk firmalarının Ukrayna’daki geleceğini çok olumlu görüyorum”, dedi.
Görüşmede son olarak söz alan, TUİD Sicil Kurulu Başkanı Kemal Mandıracı 22 yıldır bu coğrafyada işadamı ve profesyonel yönetici olarak yaşadığını ve bu coğrafyanın hala Türk yatırımcılar ve ihracatçılar için fırsatlar sunduğunun altını çizerek, “Eskişehirli konuklarımız bu geziyle doğru bir vizyon ortaya koymuşlardır” diyerek sözlerini tamamladı.
Toplantı sonrası TUİD Yönetim Kurulu Başkanvekili Burak Pehlivan ve EMMO başkanı Recep Yıldız , iki kurum arasındaki işbirliği protokolünü imzaladılar. EMMO heyeti için TUİD tarafından hazırlanan, Kiev’deki mobilya alışveriş merkezleri gezi programında EMMO heyetine kendisi de Eskişehirli olan Kemal Mandıracı eşlik etti.![haber](https://burakpehlivan.org/tuid_images/mobilyacilar1.jpg) 



 


![haber](https://burakpehlivan.org/tuid_images/mobilyacilar3.jpg)


 



 



 


![haber](https://burakpehlivan.org/tuid_images/mobilyacilar6.jpg)


 


![haber](https://burakpehlivan.org/tuid_images/mobilyacilar7.jpg)


 


![haber](https://burakpehlivan.org/tuid_images/mobilyacilar8.jpg)