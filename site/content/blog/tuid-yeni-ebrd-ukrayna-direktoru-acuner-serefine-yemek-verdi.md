---
title: 'Ukrayna Türk İş Dünyası EBRD Ukrayna Direktörü Acuner''in Şerefine Verilen Yemekte Buluştu'
date: Fri, 13 Sep 2013 14:04:18 +0000
draft: false
tags: ["Cem Murat Aytaç", "ebrd", "EBRD Ukrayna", "Hacı Bayram Bolat", "hakan yılmaz", "mangal", "Mehmet Samsar", "Restoran", "Şevki Acuner", "tika", "TUİD", "TUİD (Türk Ukrayna İşadamları Derneği)", "Zaferhan Kılıç"]
type: post
---

[![YER_9595](https://burakpehlivan.org/wp-content/uploads/2013/09/YER_9595.jpg)](https://burakpehlivan.org/1813/tuid-yeni-ebrd-ukrayna-direktoru-acuner-serefine-yemek-verdi/yer_9595/)
Ukrayna’daki Türk ve uluslararası firmalarda üst düzey yönetici olarak görev yapan Türk profesyoneller, ülkede bir süre önce göreve gelen, Avrupa İmar ve Kalkınma Bankası (EBRD) Ukrayna Direktörü Şevki Acuner ile tanışma yemeğinde buluştu.

Türk Ukrayna İşadamları Derneği (TUİD) tarafından Şevki Acuner şerefine verilen tanışma yemeğine; Türkiye'nin Kiev Büyükelçisi Mehmet Samsar, Türk İşbirliği ve Kalkınma Ajansı (TİKA) Ukrayna Program Koordinasyon Ofisi Koordinatörü Hacı Bayram Bolat ve Türk Hava Yolları (THY) Kiev Müdürü Hakan Yılmaz da iştirak etti.

Geniş katılımın sağlandığı yemekte sunum görevini BASF Ukrayna İş Geliştirme Direktörü Zaferhan Kılıç üstlenirken, açılış konuşmasını TUİD Yönetim Kurulu Başkanı Cem Murat Aytaç yaptı. TUİD Başkanı Aytaç böyle bir kitlenin Kiev’de ender olarak toplanabildiğini ifade ederek, “**Şevki Acuner’e hem hoş geldiniz diyor hem de böyle bir topluluğun toplanmasına vesile olduğu için teşekkür ediyoruz**.” dedi. Aytaç, Ukrayna’daki zor ekonomik koşullara rağmen, bu ülkenin geleceğine ilişkin olumlu beklentilerini her zaman koruduklarını belirterek sözlerini tamamladı.

EBRD Ukrayna Direktörü Şevki Acuner ise; Kiev, Londra ve İstanbul hattında geçen yoğunluğa rağmen söz konusu Türk işadamları, profesyonelleri olduğunda mutlaka zaman ayıracağını ve kapısının sonuna kadar Türk işadamları ve kurumlarına açık olduğunu söyledi.

Gecede bir konuşma yapan Büyükelçi Mehmet Samsar ise, Ukrayna’daki en önemli uluslararası kurumlardan biri olan Avrupa İmar ve Kalkınma Bankası’nın başına bir Türk yöneticinin atanmış olmasından çok memnun olduğunu dile getirdi.

Mehmet Samsar; “**Stratejik ortağımız olan Ukrayna’da bugün pek çok Türk yönetici gerek uluslararası şirketlerin gerekse önde gelen Türk firmalarımızın üst yönetimindeler, bu durum iki ülke ilişkilerine de olumlu manada yansımaktadır**.” dedi.

Mehmet Samsar, TUİD’in Ukrayna’daki Türk iş dünyasının çatı kuruluşu olarak birçok alanda faaliyet gösterdiğini, sosyal sorumluluk projeleri ve iş organizasyonlarının yanı sıra bu tarz etkinlikler ile Ukrayna’daki Türk iş dünyasının birleşmesi ve kaynaşmasını sağlayarak üye saysını her geçen gün artırdığını söyledi. Samsar sözlerini Şevki Acuner’e ve katılımcılara hoş geldiniz diyerek tamamladı.

Davet akabinde, Cihan Haber Ajansı’na özel açıklamada bulunan TUİD Yönetim Kurulu Başkanvekili Burak Pehlivan ise 2012 yılında Ukrayna’da en çok kredi veren uluslararası finans kurumu olan EBRD’nin bugün ülkede yapılmakta olan otoyollardan, Çernobil Nükleer Santrali Temizleme Projesine kadar pek çok altyapı projesini ve özel sektör yatırımını finanse ettiğini belirtti.

Burak Pehlivan; “**Avrupa’da en çok kredi verdiği üç ülkenin; Rusya, Ukrayna ve Türkiye olduğu böyle önemli bir kurumun başına bir Türk yöneticinin atanmasının kendilerini gururlandırdığını**” dile getirdi.

Pehlivan, Şevki Acuner’in konumu ve varlığı ile Ukrayna Türk Toplumu’na güç katacağından emin olduğunu ifade ederek sözlerini bitirdi.

**Kaynak:**
www.tuid.org.ua

 

\[gallery ids="1873,1875,1874,1814,1815,1816,1818,1819,1820,1821,1822,1823,1824,1828,1826,1827,1825,1830,1831,1832,1833,1834,1839,1838,1837,1836,1835,1840,1841,1842,1845,1843,1844,1846,1847,1848,1849,1854,1853,1852,1851,1855,1856,1857,1858,1863"\]