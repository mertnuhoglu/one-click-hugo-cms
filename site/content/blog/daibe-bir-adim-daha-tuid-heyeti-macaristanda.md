---
title: 'DAİB’e Bir Adım Daha, TUİD Heyeti Macaristan’da'
date: Sun, 27 Jan 2013 21:38:37 +0000
draft: false
tags: ["Aziz Şimşek", "budapeşte büyükelçiliği", "Budapeşte ticaret müşvirliği", "budapeşte ziyareti", "daib", "Evrim Demirci Soranlar", "Fatma Seda Sevgi", "Hasan Kemal Gür", "Macaristan", "Macaristan Türk Sermayesi", "Macaristan Türk Toplumu", "TUİD (Türk Ukrayna İşadamları Derneği)"]
type: post
---

[
](https://burakpehlivan.org/1187/daibe-bir-adim-daha-tuid-heyeti-macaristanda/dscn0828/) [![DSCN0826](https://burakpehlivan.org/wp-content/uploads/2013/01/DSCN0826.jpg)](https://burakpehlivan.org/1187/daibe-bir-adim-daha-tuid-heyeti-macaristanda/dscn0826/)

Doğu Avrupa Türk İşadamları Dernekleri Birliği(DAİB) projesi kapsamında çalışmalarını sürdüren Türk Ukrayna İşadamları Derneği (TUİD) Heyeti’nin son durağı Macaristan, Budapeşte oldu. TUİD Başkanvekili Burak Pehlivan, yönetim kurulu üyesi Aziz Şimşek ve Genel Koordinatör Alaaddin Güven Memiş’ten oluşan heyet Türkiye Cumhuriyeti Budapeşte Büyükelçisi Hasan Kemal Gür tarafından kabul edilirken, görüşmede Budapeşte ticaret müşavirleri Evrim Demirci Soranlar ve Fatma Seda Sevgi de hazır bulundular.

Budapeşte Büyükelçisi H. Kemal Gür, TUİD heyetinin yaptığı ziyaretten duyduğu memnuniyeti dile getirerek başladığı konuşmasında, Macaristan’ın Orta Avrupa’da coğrafi geçiş noktasında olan bir ülke olduğunu, ülkede Türkiye’ye ve Türkler’e bakış açısının ise son derece olumlu olduğunu belirterek, “Türk firmalarını yaşanan kriz sonrasında önemli iş fırsatları sunan Macaristan’a davet ediyorum” dedi. Büyükelçi Gür, Türk Ukrayna İşadamları Derneği’nin inisiyatifinde gelişen DAİB projesinin ise bölge işadamları derneklerleri arasındaki ilişkileri artırmaya dönük önemli bir çalışma olduğunu belirterek, TUİD heyetine çalışmalarında başarılar diledi.

Budapeşte Ticaret Müşaviri Evrim Demirci Soranlar Macaristan ekonomisinin 2009 yılında %6,5 küçüldüğünü, ülkede 1 milyon insanı etkileyen mortgage krizi olduğunu ancak başbakan Viktor Orban liderliğinde mecliste üçte iki çoğunluğa sahip güçlü ve istikrarlı bir hükümet olduğunu belirterek, “ev fiyatları, kiralar, iş maliyetleri düştü, ülke kriz koşullarından çıkıyor, Macaristan Türk firmaları için önemli bir pazar ama daha da önemlisi Macaristan bölgede merkez bir ülke ve çevre ülkelerine de buradan hitap etmek mümkün” dedi: Soranlar, TUİD öncülüğünde gelişen DAİB projesini ise çok olumlu bulduklarını bu projeden dolayı TUİD’i tebrik ettiklerini belirterek, “bu projeye desteğimiz tamdır” dedi.

Budapeşte Ticaret Müşavir yardımcısı Fatma Seda Sevgi ise krizin etkilerini atlatmaya başlayan Macaristan’ın yılda 40 milyonun üzerinde turist çektiğini, özellikle turizm, emlak, gıda gibi sektörlerin gelecek vaat ettiğini belirterek, “Türk girişimcileri Macaristan’a yatırıma davet ediyoruz “diyerek sözlerine devam etti. Sevgi, Macaristan’daki Türk sermayesinin henüz arzulanan seviyede olmadığını ancak TUİD heyeti gibi işadamı heyetlerinin ziyaretlerinin bir sinerji oluşturarak ülkede Türk yatırım stoğunun artmasına yol açacağını belirtererek, “Macaristan’da başarı isteniyorsa istikrarlı olunmalı ve yatırımlara orta, uzun vadeli bakılmalıdır” dedi.

Son olarak söz alan TUİD Başkanvekili Burak Pehlivan, Macaristan’da kendilerine gösterilen ilgi ve konukseverlikten dolayı memnuniyetini dile getiririrken, DAİB projesinin sonuçlarının alınmaya başlandığını, böge ülkelerindeki işadamları derneklerinin ilişkisinin gelişmesinin, dernek üyelerinin ve bölgede iş yapan Türk işadamlarının yeni fırsatlardan haberdar olmasını kolaylaştırdığını belirterek, Budapeşte’de gördükleri desteğin kendilerini daha da motive ettiğini ifade etti. Pehlivan, DAİB’in Macaristan’daki Türk işadamı derneklerinin katılımıyla çok daha güçlü bir yapıya kavuşacağını belirterek sözlerini tamamladı.

**Kaynak**

 

www.tuid.org.ua

[![DSCN0828](https://burakpehlivan.org/wp-content/uploads/2013/01/DSCN0828.jpg)](https://burakpehlivan.org/1187/daibe-bir-adim-daha-tuid-heyeti-macaristanda/dscn0828/)

