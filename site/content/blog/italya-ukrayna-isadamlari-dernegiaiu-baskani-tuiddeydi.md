---
title: 'İtalya Ukrayna İşadamları Derneği(AIU) Başkanı TUİD’deydi'
date: Mon, 12 Sep 2011 10:38:30 +0000
draft: false
tags: ["Dernek", "İtalya", "Ticaret", "TUİD", "TUİD (Türk Ukrayna İşadamları Derneği)"]
type: post
---

**![haber](http://www.arsiv.tuid.org.ua/images/haber/italyan.jpg)**

İtalya Ukrayna işadamlari Derneği(AIU) Yönetim Kurulu Başkanı Giuseppe Laghezza Masci ve beraberindeki İtalyan işadamları Türk Ukrayna İşadamları Derneği TUİD’e ziyarette bulundular.

Bay Masci ziyarette, TUİD üyesi işadamlarına İtalyan perspektifinde Ukrayna konulu bir sunum yaptı. Sunum sonrası Giuseppe Masci, AIU’nun 10 yıllık bir geçmişi olmasına rağmen son döneme kadar yeterince etkin bir politika izleyemediğini ancak son 6 aylık periyotta üye sayılarını 20 civarında artırarak 80 üyeye ulaştıklarını belirtti.

Son üyelerinin İtalyan Bankacılık devi Unicredit olduğunu söyleyen Masci, Üyelerinin %85’inin İtalyan firmaları olduğunu ancak resmi kaytılara göre 250’den fazla İtalyan firmasının iş yaptığı Ukrayna’da üye potansiyelllerinin çok daha fazla olduğunu ifade etti.

Ukrayna’nın İtalyan firmaları için inşaat, finans, hazır giyim ve gıda gibi alanlarda önemli bir potansiyel arz ettiğini söyleyen AIU başkanı konuşmasında Türkiye’ye de değinerek, Türkiye’nin büyümesinden ve Türk girişimcisinin dinamizminden çok etkilendiğini ifade etti. Akdeniz’de yer alan iki ülke İtalya ve Türkiye’nin iş yapma kültüründeki benzerliklere dikkat çeken Masci, İtalyan ve Türkiye ekonomileri birbirlerinin rakibi değil, tamamlayıcısıdır dedi. AIU başkanı kendisi bir İtalyan olarak bunu arzu etmese de Türkiye ekonomisinin mevcut trendlerin sürmesi durumunda İtalya ekonomisini orta vadede geçeceğini ifade etti.

AIU başkanı, Türk Ukrayna İşadamları Derneği’nin teknik ve fiziksel imkanlarından, üye sayısından ve gerçekleştirdiği etkinliklerden son derece etkilendiklerini belirterek, bizim AIU olarak rol modelimiz ve Ukrayna’da örnek alacağımız işadamları derneği, bizden daha geç kurulmuş olmasına rağmen TUİD’dir dedi.

Giuseppe Laghezza Masci’nin konuşmasından sonra söz alan TUİD yönetim kurulu başkan vekili Burak Pehlivan ise üç hafta önce burada Almanya Ukrayna İşadamaları Derneği’nin(DWK) yöneticilerini ağırladıklarını bugün ise AIU başkanı ve beraberindeki heyeti ağırlamaktan mutlu olduklarını ifade etti. TUİD’in Ukrayna içerisindeki diğer ülke işadamı dernekleriyle işbirliğini artırdığını ve işbirliği protokollerinin peşi sıra paraf edildiğini belirten Pehlivan, TUİD olarak AIU’ya her konuda yardımcı olacaklarını söyledi.

Toplantı sonucunda her ülke işadamları arasında ikili görüşmeler gerçekleştirildi.

TUİD ve AİU adına geniş kapsamlı işbirliği protokollerini AIU Yönetim Kurulu Başkanı Giuseppe Laghezza Masci ile TUİD Yönetim Kurulu Başkan Vekili Burak Pehlivan imzaladılar.

![](http://www.arsiv.tuid.org.ua/images/haber/DSCN9890.JPG)

![](http://www.arsiv.tuid.org.ua/images/haber/DSCN9859.JPG)

![](http://www.arsiv.tuid.org.ua/images/haber/DSCN9882.JPG)

![](http://www.arsiv.tuid.org.ua/images/haber/DSCN9814.JPG)

![](http://www.arsiv.tuid.org.ua/images/haber/DSCN9877.JPG)

![](http://www.arsiv.tuid.org.ua/images/haber/DSCN9879.JPG)

 

 

![](http://www.arsiv.tuid.org.ua/images/haber/DSCN9822.JPG)

![](http://www.arsiv.tuid.org.ua/images/haber/DSCN9911.JPG)

 

