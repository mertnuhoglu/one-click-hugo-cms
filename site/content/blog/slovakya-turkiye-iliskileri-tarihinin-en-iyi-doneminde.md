---
title: 'Slovakya ve Türkiye İlişkileri Tarihinin En İyi Döneminde'
date: Wed, 02 Oct 2013 11:16:52 +0000
draft: false
tags: ["bratislava", "Gülhan Ulutekin", "ilişkileri", "Mehmet Seyfettn Küçük", "slovakya", "Slovakya İhracat", "Slovakya İthalat", "TUİD", "TUİD (Türk Ukrayna İşadamları Derneği)", "Türkiye", "Türkiye ve Slovakaya", "Türkiye ve Slovakya", "Yeşim Bayam Pakbeşe"]
type: post
---

[![fotograf (6)](https://burakpehlivan.org/wp-content/uploads/2013/10/fotograf-6.jpg)](https://burakpehlivan.org/1925/slovakya-turkiye-iliskileri-tarihinin-en-iyi-doneminde/fotograf-6/)
Doğu Avrupa Türk İşadamları Dernekleri Birliği(DAİB) projesi kapsamında Slovakya’ya giden TUİD Heyeti, Bratislava’da Türkiye Cumhuriyeti Bratislava Büyükelçisi Gülhan Ulutekin tarafından kabul edilirken, kabulde Bratislava Ticaret Müşaviri Yeşim Bayam Pakbeşe’de hazır bulundu.

TUİD Yönetim kurulu başkanı Burak Pehlivan görüşmenin başında TUİD ve derneğin DAİB projesi hakkında büyükelçi Gülhan Ulutekin’e kısa bir sunum yaptı. Slovakya’nın Ukrayna ile komşu ülkelerden biri olduğunu, özellikle AB ile serbest ticaret antlaşması imzalanması durumunda, Slovakya ile Ukrayna arasındaki ticaretin artacağını,  Ukrayna’daki Türk işadamlarının ürünlerini bu ülkeye daha rahat satabileceğini ve karşılıklı olarak yeni fırsatlar oluşacağına inandıklarını belirtti. Pehlivan, "Slovakya ciddi yabancı sermaye stoğuna sahip bir ülke, kümaltif olarak kişi başın 12.000 $ yabancı sermayeyi yalnızca 20 yılda almış, güçlü bir üretim gücü ve ihracatı var, 5,5 milyonluk Slovakya, 75 milyonluk Türkiye kadar otomotiv ihracatı yapıyor, bu örnek alınması gereken bir durum” dedi.

Türkiye Cumhuriyeti Bratislava Büyükelçisi Gülhan Ulutekin ise, Bratislava’da TUİD heyetini görmekten mutlu olduğunu belirterek başladığı konuşmasında, Türkiye’den ve bölge ülkelerinden işadamlarının Slovakya’ya daha fazla ilgi göstermesini dilediklerini ifade etti. Ulutekin, son birkaç yıldır Türkiye ve Slovakya’nın ilişkilerinin çok başarılı gittiğini, Türkiye’nin tek taraflı olarak vizeleri kaldırdığını, Slovaklar için dünyada en çok tercih edilen turizm destinasyonunun Türkiye olduğunu,  Slovakya’nın Türkiye ile özellikle nükleer enerji, kömür gibi alanlarda işbirliğine büyük önem verdiğini bildirdi ve Türkiye’yi bölgeye açılan bir kapı olarak gördüğünü belirten Büyükelçi Ulutekin, Türk işadamlarını Slovakya’daki yatırım fırsatlarını değerlendirmeya çağırdı.

T.C Bratislava Ticaret Müşavirişi Yeşim Bayam Pakbeşe, Slovakya’da 50 civarında Türk firmasının toplamda 50 milyon $ civarında yatırımı olduğunu ancak bu yatırımın çok daha yükseğe çıkarılma potansiyeli olduğuna işaret etti. Pakbeşe “yaklaşık 400 milyon $’lık ihracatımıza karşılık, 870 milyon ithalatımız olan bu ülkeyle oransal olarak ciddi ithalat açığımız var ancak Türk ihracatçısının toplamda 80 milyar $ ithalatı olan bu ülkeye ilgi göstermesi durumunda bu açık kapatılabilecektir” dedi. Bratislava Ticaret Müşaviri, yalnızca iki yıldır faaliyette olan ticaret müşavirliğinin ikili ticarette ilişkilere önemli bir ivme kazandırdığını ifade ederek, Slovakya’da rekabetin çok güçlü olduğunu, dolayısıyla pazara girecek firmaların sabır göstermesini, pazarlamaya ve reklama önem vermeleri gerektiğini belirterek sözlerini tamamladı.

TUİD İstanbul Temsilcisi Mehmet Seyfettn Küçük ise, Slovakya’ya daha önce birkaç kez geldiğini, ülkenin güçlü bir sanayi altyapısına sahip olduğunu ve yabancı sermaye için önemli teşvikler verdiğini bildiğini belirtti. Küçük, Viyana’ya yalnızca 70 km mesafede olan, Macaristan, Çek Cumhuriyeti ve Polonya’nın aksine euro bölgesinde yer alan Slovakya’nın mutlaka Türk işadamlarıının gündeminde olması gerektinin altını çizdi. Mehmet Küçük, DAİB projesi kapsamında bir sonraki duraklarının Moskova olacağını ifade ederek, Bratislava’da gördüklerini konukseverlik ve ilgiden dolayı Büyükelçi Ulutekin ve Ticaret Müşaviri Pakbeşe’ye teşekkür etti.

TUİD Başkanvekili Burak Pehlivan, İstanbul Temsilcisi Mehmet Seyfettin Küçük ve yönetim kurulu üyesi Aziz Şimşek’ten oluşan TUİD heyetinin, Bratislava Büyükelçisi Gülhan Ulutekin tarafından kabulu, hatıra fotoğrafı çekilmesiyle sona erdi.

kaynak : http://www.bugun.com.tr/son-dakika/turk-ukrayna-isadamlari--haberi/816239

http://www.zaman.com.tr/gundem\_turk-ukrayna-isadamlari-slovakyaya-gitti\_2147183.html

 

[![fotograf](https://burakpehlivan.org/wp-content/uploads/2013/10/fotograf.jpg)](https://burakpehlivan.org/1925/slovakya-turkiye-iliskileri-tarihinin-en-iyi-doneminde/fotograf-4/)
[![fotograf (4)](https://burakpehlivan.org/wp-content/uploads/2013/10/fotograf-4.jpg)](https://burakpehlivan.org/1925/slovakya-turkiye-iliskileri-tarihinin-en-iyi-doneminde/fotograf-4-2/)