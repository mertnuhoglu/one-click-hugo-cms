---
title: 'Ukrayna’daki Türk ve Azerbaycan İş Dünyaları’ndan ortak Nevruz Kutlaması'
date: Tue, 13 Mar 2018 22:12:07 +0000
draft: false
tags: ["Azer Hudiyev", "Azerbaycan", "Bayram", "Nevruz", "TUİD (Türk Ukrayna İşadamları Derneği)"]
type: post
---

![](https://burakpehlivan.org/wp-content/uploads/2018/03/Screen-Shot-2018-03-14-at-12.11.27-AM.png)

Ukrayna’daki Türk ve Azerbaycan iş dünyaları özellikle Kafkasya ve Orta Asya’daki Türk devletlerinde çok önemli bir bayram olan ve baharın gelişini müjdeleyen Nevruz’u Kiev Intercontinental Otel’de gerçekleştirilen ortak bir etkinlikle kutladılar. Azerbaycan’ın Ukrayna Büyükelçisi Azer Hudiyev’in de onurlandırdığı etkinlikte, Almanya Ukrayna Sanayi ve Ticaret Odası yönetim kurulu başkanı Andreas Lier, Çin İşadamları Derneği Başkanı Ruslan Ostupenko ile Vaşington merkezli Amerika Ukrayna İş Konseyi başkanı Morgan Williams gibi ülkedeki Türk iş dünyasının dostları, Türk ve Azerbaycanlı iş insanlarını yalnız bırakmadı.

Programın açılışında bir konuşma yapan Azerbaycan Ukrayna Sanayici ve İşadamları Birliği(ATU) başkanı ve TUİD yönetim kurulu üyesi Ali Aliyev, Nevruz’un Azerbaycan için önemine dikkat çekerken, Azerbaycan Ukrayna ekonomik ilişkileri hakkında da kısa bir sunum yaptı. Aliyev ATU’ye yeni üye olan firma ve kişilere ise üyelik beratlarını takdim etti. Daha sonra söz alan Azerbaycan’ın Ukrayna Büyükelçisi Azer Hudiyev, Türkiye, Ukrayna ve Azerbaycan arasındaki üçlü ilişkilerini her geçen gün daha güçlendiğini ifade ederken, üçlü işbirliğinin taşıdığı geniş perspektife dikkat çekti. Büyükelçi Hudiyev, TUİD’e ve Ukrayna Türk iş dünyasına, Azerbaycan Ukrayna Sanayici ve İşadamları Birliği’nin kurulmasın ve daha sonra yapılanmasındaki desteklerinden dolayı ise teşekkür etti.

Türkiye Cumhuriyeti Kiev Ticaret Müşaviri Haydar Koçak, Türkçe ve İngilizce olarak gerçekleştirdiği konuşmasında, Ukrayna ekonomisinin son durumu hakkında bilgi verirken, Ukrayna’daki Türk ve Azerbaycanlı işi nsanları arasındaki yakın ilişkilerden dolayı duydukları memnuniyeti dile getirdi. Koçak, Ukrayna’ya daha çok Türk yatırımına önlerindeki dönemde şahitlik edeceklerini söyleyerek sözlerini tamamladı.

Türk Ukrayna İşadamları Derneği(TUİD) yönetim kurulu başkanı Burak Pehlivan ise, bir yıl önce aynı salonda dost ve kardeş ülke Azerbaycan’ın, Ukrayna’daki İşadamları derneğiyle iki ülke büyükelçilerinin huzurunda karşılıklı üyelik protokolü imzaladıklarını hatırlatarak başladığı konuşmasında bugün ise Nevruz Bayramı gibi önemli bir günü kutlamak için tekrar bir araya geldiklerini söyledi. Pehlivan, TUİD’in, birkaç gün önce yurtdışındaki en başarılı Türk işadamları derneği olarak seçildiğini böylece iki bayramı bir araya kutladıklarını ifade ederken, yabancı misafirlerin ise böyle bir günde onları yalnız bırakmadıkları için teşekkür etti. TUİD başkanı, iki devlet tek millet olan Azerbaycan ve Türkiye’nin, Ukrayna’daki iş dünyaları arasındaki ilişkilerin daha da derinleşeceğinden emin olduklarını belirtirken, bunun için istikrarlı bir biçimde çalışmaya devam edeceklerinin altını çizerek sözlerini tamamladı.

Kiev’deki Nevruz Bayramı Kutlaması verilen resepsiyonla sona erdi.

www.tuid.org.ua

![](https://burakpehlivan.org/wp-content/uploads/2018/03/IMG_3867-1.jpg)   ![](https://burakpehlivan.org/wp-content/uploads/2018/03/IMG_3886-6.jpg) ![](https://burakpehlivan.org/wp-content/uploads/2018/03/IMG_3891-8.jpg) ![](https://burakpehlivan.org/wp-content/uploads/2018/03/IMG_3895-9.jpg) ![](https://burakpehlivan.org/wp-content/uploads/2018/03/IMG_3897-10.jpg) ![](https://burakpehlivan.org/wp-content/uploads/2018/03/IMG_3907-17.jpg) ![](https://burakpehlivan.org/wp-content/uploads/2018/03/IMG_3908-18.jpg) ![](https://burakpehlivan.org/wp-content/uploads/2018/03/IMG_3914-21.jpg) ![](https://burakpehlivan.org/wp-content/uploads/2018/03/IMG_3917-24.jpg) ![](https://burakpehlivan.org/wp-content/uploads/2018/03/IMG_3921-26.jpg) ![](https://burakpehlivan.org/wp-content/uploads/2018/03/IMG_3933-32.jpg) ![](https://burakpehlivan.org/wp-content/uploads/2018/03/IMG_3937-34.jpg) ![](https://burakpehlivan.org/wp-content/uploads/2018/03/IMG_3939-35.jpg) ![](https://burakpehlivan.org/wp-content/uploads/2018/03/IMG_3941-36.jpg) ![](https://burakpehlivan.org/wp-content/uploads/2018/03/IMG_3946-40.jpg) ![](https://burakpehlivan.org/wp-content/uploads/2018/03/IMG_3948-42.jpg) ![](https://burakpehlivan.org/wp-content/uploads/2018/03/IMG_3949-43.jpg) ![](https://burakpehlivan.org/wp-content/uploads/2018/03/IMG_3955-46.jpg) ![](https://burakpehlivan.org/wp-content/uploads/2018/03/IMG_3961-49.jpg)  ![](https://burakpehlivan.org/wp-content/uploads/2018/03/IMG_3965-50.jpg) ![](https://burakpehlivan.org/wp-content/uploads/2018/03/IMG_3974-58.jpg) ![](https://burakpehlivan.org/wp-content/uploads/2018/03/IMG_3987-64.jpg) ![](https://burakpehlivan.org/wp-content/uploads/2018/03/IMG_4004-72.jpg) ![](https://burakpehlivan.org/wp-content/uploads/2018/03/IMG_4013-76.jpg) ![](https://burakpehlivan.org/wp-content/uploads/2018/03/IMG_4015-77.jpg) ![](https://burakpehlivan.org/wp-content/uploads/2018/03/IMG_4022-79.jpg) ![](https://burakpehlivan.org/wp-content/uploads/2018/03/IMG_4033-84.jpg) ![](https://burakpehlivan.org/wp-content/uploads/2018/03/IMG_4034-85.jpg)