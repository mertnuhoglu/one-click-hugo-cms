---
title: 'Türk Ukrayna Otomotiv Forumu Kiev’de Gerçekleştirildi'
date: Fri, 01 Feb 2013 08:04:08 +0000
draft: false
tags: ["Burak Pehlivan", "Dış Ticaret", "Ekonomi", "Sergey Filipenko", "TUİD (Türk Ukrayna İşadamları Derneği)", "Türk Ukrayna Otomotiv Forumu", "Ukrautoprom", "Ukrayna Otomotvi Sanayicileri Derneği", "Ukrayna Sanayi ve Ticaret Odası"]
type: post
---

[![DSCN1087](https://burakpehlivan.org/wp-content/uploads/2013/02/DSCN1087.jpg)](https://burakpehlivan.org/1217/turk-ukrayna-otomotiv-forumu-kievde-gerceklestirildi/dscn1087/)

Bu yıl ikincisi düzenlenen Türk Ukrayna Otomotiv Forumu, Ukrayna Sanayi ve Ticaret Odası’nda iki ülkeden 80’in üzerinde firmanın katılımıyla gerçekleştirildi. Forumda, Ukrayna’da üretim yapan 11 ayrı markanın üst yöneticileri ve Ukrayna aftermarket pazarının önemli oyuncularıyla, Türk yan sanayi firmaları bir araya geldiler.

Forumu açılışını Ukrayna Otomotvi Sanayicileri Derneği (Ukrautoprom) başkanı Mihail Reznik ile Türk Ukrayna İşadamları Derneği(TUİD) başkanvekili Burak Pehlivan beraber gerçekleştirdiler. İlk olarak konuşma yapan Ukrautoprom başkanı Mihail Reznik, Ukraynalı ana sanayi üreticileri olarak Türk ürünlerinin niteliğini bildiklerini, fiyat ve kalite dengesinde en üst seviyede olan bu ürünlere her geçen yıl ilginin daha da arttığını belirterek, “Ukrayna’ya son bir yılda Türkiye’den yapılan otomotiv yedek parça ithalatı %50’den fazla artmıştır “dedi. Reznik, bu yıl ki forumun da çok başarılı geçeceğini düşündüğünü söyleyerek sözlerini tamamladı.

Daha sonra bir konuşma yapan TUİD başkanvekili Burak Pehlivan ise, Türkiye ile Ukrayna’nın ekonomik ve siyasi ilişkilerinin son bir kaç yıldır altın çağını yaşadığını ifade ederek, “iki ülke arasında vizeler kalktı, bu yıl ise Serbest Ticaret Antlaşması imzlanacaktır, Türkiye Ukrayna’nın en büyük 3. dış ticaret partneri, dış ticaret hacmimiz 6,5 milyara ulaştı buna karşılık, Türkiye gibi güçlü bir otomotiv sanayiye sahip bir ülkenin Ukrayna’ya ihracatı yalnızca 140 milyon $’dır” diyerek sözlerine devam etti. Pehlivan, “bu rakam Ukrayna’nın toplam otomotiv ithalatının yalnızca %2’sine karşılık geliyor, bu oran bize yakışmamaktadır “dedi. TUİD başkanvekili, Türk Ukrayna Otomotiv Forumu gibi organizasyonlar sayesinde iki ülke arasında sektördeki ticaret hacminin hızla arttığını, Türk ürünlerini kullanan ana sanayi ve yenileme pazarı oyuncularının ise başka ülke mallarını tercih etmediklerinin altını çizerek sözlerini tamamladı.

Forum esnasında görüştüğümüz ülkenin en büyük otomotiv grubu Ukravto’nun yönetim kurulu başkanvekili Sergey Filipenko ise geçen yıl birincisi düzenlenen bu organizasyon sayesinde lastik ve ayna alımlarını Türkiye’ye kaydırdıklarını, bu sene ise başta koltuk olmak üzere başka kalemlerde de Türkiye’den alım yapmaya başlamayı planladıklarını belirtti.
Türk Ukrayna Otomotiv zirvesi, Türk Ukrayna İşadamları Derneği Genel Merkezi’nde forum katılımcılarına verilen Ukrayna Ülke ve Ukrayna Otomotiv Sektör sunumlarının sonrasında gerçekleşen kokteyl ile sona erdi.

[![DSCN1119](https://burakpehlivan.org/wp-content/uploads/2013/02/DSCN1119.jpg)](https://burakpehlivan.org/1217/turk-ukrayna-otomotiv-forumu-kievde-gerceklestirildi/dscn1119/)

[![DSCN1122](https://burakpehlivan.org/wp-content/uploads/2013/02/DSCN1122.jpg)](https://burakpehlivan.org/1217/turk-ukrayna-otomotiv-forumu-kievde-gerceklestirildi/dscn1122/)

[![DSCN1068](https://burakpehlivan.org/wp-content/uploads/2013/02/DSCN1068.jpg)](https://burakpehlivan.org/1217/turk-ukrayna-otomotiv-forumu-kievde-gerceklestirildi/dscn1068/)

[![DSCN1075](https://burakpehlivan.org/wp-content/uploads/2013/02/DSCN1075.jpg)](https://burakpehlivan.org/1217/turk-ukrayna-otomotiv-forumu-kievde-gerceklestirildi/dscn1075/)

[![DSCN1172](https://burakpehlivan.org/wp-content/uploads/2013/02/DSCN1172.jpg)](https://burakpehlivan.org/1217/turk-ukrayna-otomotiv-forumu-kievde-gerceklestirildi/dscn1172/)
[![DSCN1152](https://burakpehlivan.org/wp-content/uploads/2013/02/DSCN1152.jpg)](https://burakpehlivan.org/1217/turk-ukrayna-otomotiv-forumu-kievde-gerceklestirildi/dscn1152/)