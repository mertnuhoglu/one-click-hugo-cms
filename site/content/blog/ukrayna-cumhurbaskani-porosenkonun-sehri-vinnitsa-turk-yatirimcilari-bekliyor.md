---
title: 'Ukrayna Cumhurbaşkanı Poroşenko’nun şehri Vinnitsa Türk yatırımcıları bekliyor'
date: Wed, 04 Nov 2015 22:08:35 +0000
draft: false
tags: ["Ali Aliyev", "Batur Bayman", "Haydar Koçak", "Mehmet Seyfettin Küçük", "Mihail Grossman", "Petro Poroşenko", "Poroşenko’nun", "TUİD", "TUİD (Türk Ukrayna İşadamları Derneği)", "Ukrayna Cumhurbaşkanı", "Valeriy Koroviy", "Vinnitsa", "Vinnitsa Valisi"]
type: post
---

[![IMG_5683](https://burakpehlivan.org/wp-content/uploads/2015/11/IMG_5683.jpg)](https://burakpehlivan.org/wp-content/uploads/2015/11/IMG_5683.jpg)
Uluslararası Türk Ukrayna İşadamları Derneği(TUİD)’den bir heyet, Ukrayna Cumhurbaşkanı Poroşenko ve Meclis Başkanı Grossman’ın seçim bölgesi olan, Kiev’e yaklaşık 270 km mesafedeki Vinnitsa’ya bir çalışma ziyareti gerçekleştirdi. Heyette dernek başkanvekilleri Burak Pehlivan ve Ali Aliyev, Odesa temsilcisi Batur Bayman, İstanbul temsilcisi Mehmet Seyfettin Küçük ile genel sekreter Erhan Çimen bulunurken, heyete Türkiye Cumhuriyeti Kiev ticaret ataşesi Haydar Koçak da eşlik etti.

Vinnitsa Valisi Valeriy Koroviy, TUİD yetkililerini kabulünde, konuklarına hoş geldin derken, Türk işadamlarını Vinnitsa’da görmekten duydukları memnuniyeti dile getirdi. Koroviy, şehirde yatırımlar için iki greenfield bölge oluşturduklarını ve özellikle sanayi yatırımlarını valilik olarak desteklediklerini belirtti. Kendi dönemlerinde Vinnitsa’dan Türkiye’ye ihracatın 5 kattan fazla arttığını ifade eden Vinnitsa valisi, her yıl en az bir kez ziyaret ettiği Türkiye’yi adeta ikinci bir evi olarak gördüğünü söyledi. Koroviy, şehirlerinin başta çikolata ve ayçiçek yağı olmak üzere gıda sanayi, otomotiv ve ağaç ürünleri üretimiyle tanındığını ancak Vinnitsa’nın turizmiyle de anılmasını istediklerini bu noktada, Türkiye’nin turizm sektöründeki deneyimlerinin onlar için büyük önem taşıdığını dile getirdi. Valeriy Koroviy, TUİD heyetinin ziyaretine büyük önem verdiklerini, bu tarz ziyaretlerin ileride artarak devam edeceğini umduklarını belirtti.

TUİD başkanvekili Burak Pehlivan ise Kiev merkez, İstanbul, Harkov, Herson ve Odesa şubeleri ve 200’den fazla Türk ve Ukraynalı üyesiyle TUİD’in kurulduğu günden bu yana Ukrayna ve Türkiye arasındaki ekonomik ilişkilerin daha da gelişmesi için çalışma yaptığını belirterek başladığı konuşmasında, TUİD hakkında Vali Valeriy Koroviy’e kısa bir sunum yaptım. Pehlivan, Ukrayna’nın, Türkiye ve Türk iş dünyası için çok önemli bir ülke olduğunu ancak ülkenin yalnızca Kiev, Odesa, Lvov gibi büyük şehirlerden oluşmadığını, bölgelerin de ticaret ve yatırım için büyük potansiyel taşıdığının farkında olduklarını bu nedenle önlerindeki dönemde bölge ziyaretlerine dernek olarak önem vereceklerini belirtti. Burak Pehlivan, ilk ziyaretlerini Ukrayna cumhurbaşkanı Poroşenko’nun bölgesi olan Vinnitsa’ya yaptıklarını zira, şehrin birçok alanda öncü bir konumda olduğunu bildiklerini söyledi. TUİD başkanvekili, ziyaretin somut bir sonucu olarak şehirde bir TUİD temsilciliği açılması için çalışmalarını hızlandıracaklarını ifade ederken, Vinnitsa Valisi Valeriy Koroyiv’e konukseverlikleri için teşekkür etti.

T.C. Kiev Ticaret Müşaviri Haydar Koçak ise, Ukrayna ve Türkiye arasındaki ticaretin istenilen seviyenin bugün için altında olduğunu ve gerçek potansiyelini yansıtmadığını belirtirken, ticaret müşavirliği olarak ticaretin hacminin artması, firmaların daha az sorun yaşaması için ellerinden geleni yaptıklarını ve yapacaklarını ifade etti. Koçak, TUİD’in yaptığı çalışmaların da bu noktada önem taşıdığını ve kendileri için kolaylaştırıcı bir etkisi olduğunu ifade etti.

TUİD heyeti vilayetteki görüşmeden sonra Vinnitsa Belediyesini ve Vinnitsa Sanayi ve Ticaret Odasını ziyaret ederken, belediyede kendilerine belediye birinci başkan yardımcısı tarafından şehir ve belediye hakkında ayrıntılı bir sunum yapıldı. Şehrin dünya ayçiçek yağı üretiminin %3’ünü tek başına gerçekleştirdiği, şehirde Leh, Avusturya ve Türk sermayeli firmaların önemli yatırımları olduğunu ifade edilirken, Vinnitsa’nın kardeş şehirlerinden birinin Bursa olduğu hatırlatıldı. Vinnitsa Sanayi ve Ticaret Odasındaki toplantıda ise, oda başkanı Oleksandr Didık, Ukrayna Sanayi ve Ticaret Odasındaki çalışmalardan TUİD’in iki ülke ekonomik ilişkileri için yaptığı üstün katkıyı yakında takip ettiklerini ve TUİD heyetini şehirlerinde ağırlamaktan onur duyduklarını söyledi. Didık, “Türk dostlarımız Vinnitsa’da çekinmeden ticaret ve yatırım yapabilirler, karışılacakları her türlü sorun için Odamız onların emrindedir” dedi.

TUİD heyetinin, Vinnitsa’ya yaptığı çalışma ziyareti, TUİD yönetim kurulu üyesi ve Ukrayna Azerbaycan ve Sanayiciler Birliği başkanı Ali Aliyev ve ortakları tarafından şehir merkezinde inşaatı devam eden ve tamamlandığında 40.000 m2’ kapalı alana sahip olacak konut projesinin şantiyesinin ziyaret edilmesiyle sona erdi.

[![DSCN0157](https://burakpehlivan.org/wp-content/uploads/2015/11/DSCN0157.jpg)](https://burakpehlivan.org/wp-content/uploads/2015/11/DSCN0157.jpg)

![IMG_5640](https://burakpehlivan.org/wp-content/uploads/2015/11/IMG_5640.jpg)

[![DSCN0155](https://burakpehlivan.org/wp-content/uploads/2015/11/DSCN0155.jpg)](https://burakpehlivan.org/wp-content/uploads/2015/11/DSCN0155.jpg)

[![DSCN0153](https://burakpehlivan.org/wp-content/uploads/2015/11/DSCN0153.jpg)](https://burakpehlivan.org/wp-content/uploads/2015/11/DSCN0153.jpg)

 

[![DSCN0147](https://burakpehlivan.org/wp-content/uploads/2015/11/DSCN0147.jpg)](https://burakpehlivan.org/wp-content/uploads/2015/11/DSCN0147.jpg)

[![DSCN0136](https://burakpehlivan.org/wp-content/uploads/2015/11/DSCN0136.jpg)](https://burakpehlivan.org/wp-content/uploads/2015/11/DSCN0136.jpg)

 

[![DSCN0124](https://burakpehlivan.org/wp-content/uploads/2015/11/DSCN0124.jpg)](https://burakpehlivan.org/wp-content/uploads/2015/11/DSCN0124.jpg)

[![DSCN0117](https://burakpehlivan.org/wp-content/uploads/2015/11/DSCN0117.jpg)](https://burakpehlivan.org/wp-content/uploads/2015/11/DSCN0117.jpg)

[![DSCN0115](https://burakpehlivan.org/wp-content/uploads/2015/11/DSCN0115.jpg)](https://burakpehlivan.org/wp-content/uploads/2015/11/DSCN0115.jpg)

![IMG_2931](https://burakpehlivan.org/wp-content/uploads/2015/11/IMG_2931.jpg)

[![DSCN0093](https://burakpehlivan.org/wp-content/uploads/2015/11/DSCN0093.jpg)](https://burakpehlivan.org/wp-content/uploads/2015/11/DSCN0093.jpg)

[![DSCN0091](https://burakpehlivan.org/wp-content/uploads/2015/11/DSCN0091.jpg)](https://burakpehlivan.org/wp-content/uploads/2015/11/DSCN0091.jpg)

[![DSCN0090](https://burakpehlivan.org/wp-content/uploads/2015/11/DSCN0090.jpg)](https://burakpehlivan.org/wp-content/uploads/2015/11/DSCN0090.jpg)

 

[![DSCN0161](https://burakpehlivan.org/wp-content/uploads/2015/11/DSCN0161.jpg)](https://burakpehlivan.org/wp-content/uploads/2015/11/DSCN0161.jpg)

 

