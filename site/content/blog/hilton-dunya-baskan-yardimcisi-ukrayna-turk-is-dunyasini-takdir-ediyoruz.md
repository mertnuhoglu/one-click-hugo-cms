---
title: 'Hilton Dünya Başkan Yardımcısı: “Ukrayna Türk İş Dünyasını takdir ediyoruz”'
date: Sun, 23 Nov 2014 20:49:07 +0000
draft: false
tags: ["Ali Aliyev", "Barış Ülkü", "Essam Abouda", "Hilton", "Hilton Dünya Başkan Yardımcısı", "Mehmet Seyfettin Küçük", "Oğuzhan Şen", "TUİD (Türk Ukrayna İşadamları Derneği)", "türk iş dünyası", "Türk Ukrayna İşadamları Derneği", "Ukrayna Türk İş Dünyası"]
type: post
---

[![fotograf 1](https://burakpehlivan.org/wp-content/uploads/2014/11/fotograf-1.jpg)](https://burakpehlivan.org/wp-content/uploads/2014/11/fotograf-1.jpg)
Türk Ukrayna İşadamları Derneği genel merkezine, Hilton Dünya Başkan yardımcısı Essam Abouda bir nezaket ziyareti gerçekleştirdi. Ziyarette, Essam’ı TUİD başkanvekili Burak Pehlivan karşılarken, görüşmede Ukrayna Azerbaycan ve Sanayici İşadamları Derneği başkanı Ali Aliyev, TUİD İstanbul temsilcisi Mehmet Seyfettin Küçük, TUİD yönetim kurulu üyesi Oğuzhan Şen ve UFO Ukrayna genel müdürü Barış Ülkü hazır bulundu.

TUİD yönetim kurulu başkanvekili Burak Pehlivan, Hilton’un, 2014 yılında, Ukrayna’nın siyasi ve ekonomik olarak tarihinin en sıkıntılı günlerini geçirdiği bir dönemde Kiev Oteli’ni cesur bir kararla açtığını ve bu anlamda Ukrayna’daki yatırım iklimine önemli bir katkıda bulunduğunu hatırlatarak başladığı konuşmasında, kısa sürede Hilton markasının Kiev’de tanındığını, Hilton Kiev’in kongrelere, konferanslara ve daha birçok prestijli organizasyonlara başarılı bir biçimde ev sahipliği yaptığını belirtti. 29 Ekim Cumhuriyet bayramı resepsiyonunun, Ukrayna’da düzenlenen en başarılı milli gün organizasyonlarından biri olduğunun özellikle farklı ülkelerin büyükelçileri ve işadamları dernekleri başkanları tarafından ifade edildiğini belirten Pehlivan, bunda Büyükelçilik personelinin yanı sıra Hilton’un sunduğu imkanların ve sahip olduğu profesyonel kadroların da büyük payının olduğunun altını çizdi. TUİD başkanvekili, “Bay Abouda’nın kuşkusuz Hilton’un Ukrayna’da yaptığı bu önemli yatırımda ve otelin kısa sürede ulaştığı büyük başarıda büyük payı var, Hilton ailesinin bu üst düzey ferdini burada ağırlamaktan büyük mutluluk duyuyoruz, kendisinin şahsında Hilton Global’a teşekkür ediyoruz” diyerek sözlerini tamamladı.

Hilton global başkan yardımcısı Essam Abouda, Viyana merkezli olarak sorumluluk alanının Rusya, Doğu Avrupa ve Türkiye olduğunu, Hilton olarak en güçlü büyümelerinden birini Türkiye’de gerçekleştirdiklerini ifade ederken, Ukrayna’da ise otellerinin açılışının üzerinden yalnızca 6 ay geçmiş olmasına rağmen, bugün doğru karar verdiklerini çok daha iyi anladıklarının altını çizdi. Abouda, Ukrayna Türk iş dünyasının gücünü çok iyi bildiklerini ve bu süreçte özellikle Türk Ukrayna İşadamları Derneği’nin güçlü desteğini gördüklerini söylerken, TUİD’e Hilton Kiev’e verdiği destekten dolayı teşekkür etti. Abouda, “Türkler Ukrayna’da yalnız sahip oldukları şirketlerle önemli yatırımcılar değil, ayrıca çok sayıda Türk profesyonel de uluslararası şirketlerde bu ülkede üst düzey yönetici konumunda, bu anlamda bizim için Ukrayna’da Türk İş dünyasıyla ilişkiler stratejik önemdedir” dedi. Hilton global başkan yardımcısı Essam Abouda, sözlerini Türk Ukrayna İşadamları Derneği’nde gördüğü konukseverlikten dolayı teşekkür ederek tamamladı.

TUİD İstanbul temsilcisi Mehmet Seyfettin Küçük ise dünyanın birçok farklı ülkesi ve şehrinde Hilton otellerini tercih ettiğini, ancak Hilton Kiev’in gerek mimarisi, gerek konumu, gerekse servis kalitesiyle kendisini etkilediğini belirterek, Essam Abouda’ya TUİD’e yaptığı bu anlamlı ziyaretten dolayı teşekkür etti.
Hilton Başkan Yardımcısı Essam Abouda’nın Türk Ukrayna İşadamları Derneği’ne yaptığı ziyaret, hatıra fotoğrafı çekilmesiyle son erdi.

[![fotograf 2](https://burakpehlivan.org/wp-content/uploads/2014/11/fotograf-2.jpg)](https://burakpehlivan.org/wp-content/uploads/2014/11/fotograf-2.jpg)

[![fotograf 3](https://burakpehlivan.org/wp-content/uploads/2014/11/fotograf-3.jpg)](https://burakpehlivan.org/wp-content/uploads/2014/11/fotograf-3.jpg)

[![fotograf 3 (1)](https://burakpehlivan.org/wp-content/uploads/2014/11/fotograf-3-1.jpg)](https://burakpehlivan.org/wp-content/uploads/2014/11/fotograf-3-1.jpg)

[![fotograf 4](https://burakpehlivan.org/wp-content/uploads/2014/11/fotograf-4.jpg)](https://burakpehlivan.org/wp-content/uploads/2014/11/fotograf-4.jpg)

[![fotograf 5](https://burakpehlivan.org/wp-content/uploads/2014/11/fotograf-5.jpg)](https://burakpehlivan.org/wp-content/uploads/2014/11/fotograf-5.jpg)