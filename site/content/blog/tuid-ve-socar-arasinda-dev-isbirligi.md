---
title: 'TUİD ve SOCAR * Arasında Dev İşbirliği'
date: Tue, 22 May 2012 08:51:30 +0000
draft: false
tags: ["Dernek", "işadamları", "işbirliği", "petrol", "socar", "TUİD", "TUİD (Türk Ukrayna İşadamları Derneği)", "Ukrayna Türk toplumu"]
type: post
---

![haber](http://www.arsiv.tuid.org.ua/images/haber/socar1.jpg)

**TUİD ve SOCAR \* Arasında Dev İşbirliği**

Türk Ukrayna İşadamları Derneği TUİD ve Azerbaycan Milli Petrol Şirketi SOCAR arasında önceki gün önemli bir işbirliğine imza atıldı. TUİD Genel Merkezi’nde gerçekleştirilen görüşmeyle, Odesa’nın en büyük ikinci yetimhanesi Soneçko’nun TUİD’in öncülüğünde Ukrayna Türk İş Dünyası tarafından gerçekleştirilen tadilat ve teşrifatı projesine SOCAR da maddi destekte bulundu. TUİD ve SOCAR Ukrayna arasında imzalan protokol gereği ayrıca, TUİD’e üye 200’den fazla firma, Ukrayna geneline yayılmış SOCAR benzin istasyonları ile firmanın anlaşmalı olduğu diğer benzin istasyonlarından indirimli benzin alabilecek.

İmza töreninde konuşan TUİD başkanvekili Burak Pehlivan, “Ukrayna Türk İş Dünyası’nın bu son yılların en büyük hayır projesine SOCAR tarafından yapılan desteğin sembolik bir önemi de var, zira SOCAR, Türkiye’nine tek petrokimya tesisi olan PETKİM’i özelleştirmeden satın almış ve bu tesise yaptığı yatırımlar ile Türkiye’nin en büyük yabancı sermaye yatırımcılarından biri haline gelmiştir, biz SOCAR’ı kendi firmamız olarak görüyoruz dedi.” SOCAR’a hayır projesinde yaptığı yardımdan dolayı müteşekkir olduklarını belirterek konuşmasına devam eden Pehlivan, “ayrıca üyelerimize de böyle bir jestin yapılıyor olması bizi ziyadesiyle mutlu etmiştir, ancak SOCAR Ukrayna’yı Türk Ukrayna İşadamları Derneği’nde asil üye olarak da görmek istiyoruz, bu vesileyle Azi Bey, sizin şahsınızda şirketinizi TUİD’e üyeliğe davet ediyorum”, diyerek sözlerini tamamladı.
SOCAR Ukrayna Genel Müdür Yardımcısı Azi Aslanov ise firma olarak imkanları doğrultusunda hayır projelerine katkı yapmaya çalıştıklarını belirterek konuşmasına başladı. Kiev’in ilçelerinden İrpen’e kentin en güzel parklarından birini kazandıklarını, Odesa’da şehrin sembollerinden biri haline gelebilecek bir park düzenlemesi yaptıklarını ifade eden Aslanov, “Kiev’de ise Azerbaycan Büyükelçiliği içerisinde yine çok önemli bir park projesi gerçekleştiriyoruz. İnşallah bu parkın açılışı haziran ayında çok yüksek düzeyde katılımlarla gerçekleştirilecektir”, dedi. Sözlerine devam eden Azi Aslanov, Ukrayna’da faaliyet gösteren Türk firmalarını kendi firmaları olarak gördüklerini ve ayrıca TUİD üyelerine indirimli benzin sağlanması gibi bu tip ticari işbirliklerinin gerçekleştirilmesinden doğal bir şey olamayacağını belirtti. SOCAR Ukrayna Genel Müdür Yardımcısı, Odesa’da gerçekleştirilen hayır projesine ise duyarsız kalmalarının mümkün olmadığının altını çizdi. Azi Aslanov, TUİD Başkanvekili’ne üyelik daveti için teşekkür ederek, Uluslararası Türk Ukrayna İşadamları Derneği’ne üye olmalarının kendilerini çok mutlu edeceğini ancak firma yapıları gereği belli prosedürleri gerçekleştirmeleri gerektiğini, inşallah bu prosedürleri en kısa zamanda gerçekleştirerek, TUİD’in asil üyesi olacaklarını ancak bu süreçte TUİD’in tüm etkinliklerine asil bir üye gibi katılıp, katkıda bulunacaklarının altını çizerek sözlerini tamamladı.
Görüşmenin sonunda TUİD ve SOCAR Ukrayan arasındaki işbirliği protokolü TUİD Yönetim Kurulu Başkanvekili Burak Pehlivan ile, SOCAR Ukrayna Genel Müdür Yardımcısı Azi Aslanov arasında imzalandı.

\*SOCAR: State Oil Company of Azerbaijan Republic.

[http://www.zaman.com.tr/](http://www.zaman.com.tr/haber.do?haberno=1291154&title=azeri-petrol-devi-socar-tuidin-yardim-projelerine-destek-olacak)


![haber](http://www.turkhaber.com.ua/images/haber/socar1.JPG)


![haber](http://www.turkhaber.com.ua/images/haber/socar2.JPG)

![haber](http://www.turkhaber.com.ua/images/haber/socar3.JPG)

![haber](http://www.turkhaber.com.ua/images/haber/socar4.JPG)