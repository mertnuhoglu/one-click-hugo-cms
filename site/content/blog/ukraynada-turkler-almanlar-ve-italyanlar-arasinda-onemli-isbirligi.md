---
title: 'Ukrayna’da Türkler, Almanlar ve İtalyanlar Arasında Önemli İşbirliği'
date: Thu, 26 Apr 2012 08:33:48 +0000
draft: false
tags: ["AIU", "DWK", "Restoran", "TUİD", "TUİD (Türk Ukrayna İşadamları Derneği)", "Ukrayna Türk toplumu"]
type: post
---












![haber](https://burakpehlivan.org/tuid_images/tdu1.jpg)


**Ukrayna’da Türkler, Almanlar ve İtalyanlar Arasında Önemli İşbirliği**




Geçtiğimiz gün Ukrayna’da tarihi bir etkinlik gerçekleşti. Kiev’de ilk kez Türk Ukrayna İşadamları Derneği(TUİD), Alman Ukrayna İşadamları Derneği(DWK) ve İtalyan Ukrayna İşadamları Derneği(AIU) ortaklaşa bir etkinliğe imza attılar ve üyelerini bir araya getirdiler. Şehrin önden gelen buluşma yerlerinden Padol’da bulunan Arizona Restoran’da gerçekleştirilen organizasyonda ikramlar ise ağırlıklı olarak Amerikan Mutfağı’ndandı. Katılımcılara ayrıca Türk baklavaları ikram edildi.


Daha önce TUİD’in öncülüğünde dernekler ve toplumlar arasındaki ilişkileri geliştirmek için imzalanan protokoller çerçevesinde gerçekleştirilen etkinlik yalnız Ukrayna’da önemli yatırımları olan bu üç ülkeye mensup işadamlarını değil, çok sayıda Ukraynalı girişimci ve profesyoneli de bir araya getirdi.


DWK Yönetim Kurulu Başkanlığı ve E-On Ruhrgaz Ukrayna Temsilciği görevlerini yürüten Enke Gilmar, programın açılışında yaptığı kısa konuşmada burada Türk ve İtalyan dostlarıyla bir arada olmaktan mutlu olduklarını, bölgede hızla gelişen ekonomisiyle Türkiye’nin, güçlü sanayisi ile İtalya’nın ve pek tabii Alman sermayesinin Ukrayna’nın ekonomik kalkınması ve refahı için önemli olduğunu ifade etti. DWK Başkanı katılımcılara güzel bir gece geçirmelerini dileyerek sözlerini tamamladı. Daha sonra söz alan AIU Başkanı Giuseppe Masci ise organizasyonun AIU ve DWK heyetlerinin TUİD’in organizasyonuyla işbirliğine geçmesiyle mümkün kılındığını, bu gibi organizasyonların bundan sonra da devam edeceğini, bir sonraki etkinliği düzenlemeye İtalyanlar’ın talip olduklarını ifade etti.




Açılışta son olarak söz alan TUİD Yönetim Kurlulu Başkanvekili Burak Pehlivan, Ukrayna’da ilk kez düzenlenen bu etkinliğin başka ülke işadamları derneklerine de örnek olacağını belirterek, Ukrayna’daki Türk, İtalyan ve Alman işadamlarının, profesyonellerinin sosyal, ticari ve ekonomik işbirliğinin önemli bir sinerji oluşturacağını ifade etti. Pehlivan, her üç dernek yönetimlerinin karşılıklı ilişkileri daha sıklaştırma kararı aldıklarını, bu gibi etkinliklerin önümüzdeki dönemde daha da gelişerek devam edeceğini söyledi. TUİD Başkanvekili tüm katılımcılara keyifli ve yararlı bir akşam geçirmelerini dileyerek sözlerini tamamladı.




E-On Ruhrgaz, Arzinger, Uni Credit, Basf, Würth, Puma, AXA, Viko, Terex, PWC, Credit Agricole, Raifeissen Aval Bank, Adopen, Adidas gibi firmaların üst düzey yöneticilerinin katıldığı geceye Ukrayna basını da geniş ilgi gösterdi.


![haber](https://burakpehlivan.org/tuid_images/tdu1.jpg)

![haber](https://burakpehlivan.org/tuid_images/tdu2.jpg)

![haber](https://burakpehlivan.org/tuid_images/tdu3.jpg)

![haber](https://burakpehlivan.org/tuid_images/tdu4.jpg)

![haber](https://burakpehlivan.org/tuid_images/tdu5.jpg)

 

 

![haber](https://burakpehlivan.org/tuid_images/tdu9.jpg)

 

 

![haber](https://burakpehlivan.org/tuid_images/tdu12.jpg)

 

 

 

![haber](https://burakpehlivan.org/tuid_images/tdu16.jpg)

 

 

![haber](https://burakpehlivan.org/tuid_images/tdu19.jpg)

![haber](https://burakpehlivan.org/tuid_images/tdu21.jpg)

![haber](https://burakpehlivan.org/tuid_images/tdu26.jpg)

