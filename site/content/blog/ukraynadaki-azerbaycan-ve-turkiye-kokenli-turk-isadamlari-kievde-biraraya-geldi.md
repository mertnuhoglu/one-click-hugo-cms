---
title: 'Ukrayna’daki Azerbaycan ve Türkiye kökenli Türk İşadamları Kiev’de Biraraya Geldi'
date: Thu, 27 Mar 2014 11:48:51 +0000
draft: false
tags: ["Ali Aliyev", "Azerbaycan", "Eynulla Medetli", "Kiev’de", "TUİD (Türk Ukrayna İşadamları Derneği)", "Türk İşadamları", "Türkiye", "Ukrayna’daki", "Yönet Can Tezel"]
type: post
---

[![DSC_0436](https://burakpehlivan.org/wp-content/uploads/2014/03/DSC_0436.jpg)](https://burakpehlivan.org/wp-content/uploads/2014/03/DSC_0436.jpg)

Türk Ukrayna İşadamları Derneği (TUİD) ve Azerbaycan Ukrayna İşadamları ve Sanayiciler Derneği (ATU) ortak organizasyonuyla, Ukrayna’da iş yapan Türkiye ve Azerbaycan kökenli Türk işadamları, Kiev’de, T.C Kiev Büyükelçisi Yönet Can Tezel ile Azerbaycan Kiev Büyükelçisi Eynulla Medetli’nin onurlandırdığı bir etkinlikte bir araya geldiler. İki ülke işadamlarınnın yanı sıra, Avrupa İmar ve Kalkınma Bankası Ukrayna Genel Müdürü Şevki Acuner, Ukrayna Sanayi ve Ticaret Odası temsilcileri, ülkedeki işadamı dernekleri yöneticileri, iki ülkenin devlet kurumlarının Ukrayna’daki yetkilileri, Azerbaycan Diaspora liderleri, Azerbaycanlı akademisyenler ve sanatçılar organizasyona yoğun katılım gösterdiler.


Aliyev:"3 dönemdir TUİD’de yönetim kurulu üyesiyim"
---------------------------------------------------


Toplantının açılış konuşmasını yapan TUİD yönetim kurulu üyesi ve aynı zamanda Ukrayna Azerbaycan İşadamları ve Sanayciler Derneği kurucu başkanı Ali Aliyev, bu toplantının tarihinin, Türkiye Cumhuriyeti Kiev Büyükelçisi Mehmet Samsar’a TUİD tarafından verilen veda yemeğinde kararlaştırıldığını belirterek, Ukrayna’nın yaşadığı bu tarihi kriz ortamında bile, iki ülke işadamlarının etkinliğe gösterdiği ilginin ancak iki ülkenin ayrılmaz dostluğuyla izah edilebileceğini belirterek, “bundan böyle Ukrayna’daki, Azerbaycan ve Türkiye kökenli Türk işadamları arasındaki işbirliği olanakları artacaktır” dedi. Aliyev, üç dönemdir TUİD’de yönetim kurulu üyeliği yaptığını, Ukrayna’daki Türk İş Dünyası’nın çatı kuruluşu olan TUİD’in deneyimlerinden ve dernekçilik kültüründen ATU olarak yararlanacaklarını ifade ederek sözlerini tamamladı.


Ukrayna’daki Türkler dernekleşme konusunda çok başarılı ve deneyimli
--------------------------------------------------------------------


Azerbaycan Kiev Büyükelçisi Eynulla Medetli ise, ülkede çok güçlü bir Azerbaycan Diasporası ve Azeri diasporası olduğunu belirterek başladığı konuşmasında, ancak iş dünyasının dernekleşme konusunda bugüne kadar yeterince aktif davranmadığını ifade ederek, Azerbaycan Ukrayna Sanayici ve İşadamları Derneği’nin, TUİD’in bilgi ve birikimlerinden yararlanacağından emin olduğunu dile getirtdi. Medetli, TUİD Ukrayna’da çok önemli işlere imza attığını ve her yıl onlarca organizasyon düzenlediğini ifade ederek, TUİD ve ATU’yu ortak düzenlenen etkinlik için tebrik ederek, sözlerini tamamladı.


Büyükelçilik olarak her zaman Ukrayna’daki Türk iş dünyasının yanındayız
------------------------------------------------------------------------


Türkiye Cumhuriyeti Kiev Büyükelçisi Yönet Can Tezel ise, merhum cumnurbaşkanı Haydar Aliyev’in çok güzel ifade ettiği gibi Türkiye ve Azerbaycan’ın iki devlet bir millet olduğunu belirterek, Azeri Türkçesi’nin hitabet güzelliğinden sonra konuşmanın her zaman zor olduğunu hatırlattı. Tezel, Ukrayna’daki Türkiye ve Azerbaycan kökenli işadamları ve dernekleri arasında güzel bir sinerji oluşacağını bildiğini belirterek, iş dünyasının her zmana yanında olduklarının belirterek sözlerini tamamladı.


Azerbaycan ve Ukrayna kökenli Türk işadamlarını biraraya getirme fikri Büyükelçi Eynulla Medetli’nindir.
--------------------------------------------------------------------------------------------------------


Son olarak söz alan TUİD yönetim kurulu başkan vekili Burak Pehlivan ise, bu toplantının planlayıcısının ve fikir babasının Azerbaycan Kiev Büyükelçisi Eynulla Medetli olduğunu ifade etti. Pehlivan, “yaklaşık üç yıl önce sayın büyükelçi Medetli göreve başladığında kendisine bir hayırlı olsun ziyareti yapmıştık ve orada Eynulla Bey bu düşüncesini dile getirmişlerdi, Azerbaycan Ukrayna İşadamları ve Sanayiciler Derneği’nin kuruluş süreci uzun sürdü, -malum Ukrayna yasalarına göre bu süre birkaç yılı buluyor- ve diğer bazı başka etmenlerden dolayı ancak bugün bu organizasyonu gerçekleştirebiliyoruz bununla beraber ne mutlu ki her şeye rağmen çok geniş ve üst düzey bir katılım ile burada bir araya gelebildik” dedi. Pehlivan, Ukrayna’daki Türkiye ve Azerbaycan İş dünyası olarak Ukrayna’nın geleceğine ve potansiyeline olan inançlarını bu çetin günlerde bile kaybetmediklerini, bu zor günlerin de gelip geçeceğini ve Ukrayna’nın eskisinden bile güçlü olarak yoluna devam edeceğinden emin olduklarını belirterek, “Ukrayna ile Türkiye ve Azerbaycan arasındaki ekonomik ilişkiler inanıyoruz ki önümüzdeki yıllarda burada bulunan işadamlarının da katkısıyla daha da güçlenecek ve karşılıklı ticaret hacimleri birkaç katına çıkacaktır. Yaşadığımız bu güzel ülke Ukrayna’ya barış, istikrar ve refah diliyorum” diyerek sözlerini tamamladı.

Türk Ukrayna İşadamları Derneği ve Azerbaycan Ukrayna İşadamları ve Sanayiciler Birliği’nin ortak organizasyonu, konuşmalar sonrasında düzenlenen tanışma kokteyli ile sona erdi.

[![DSC_0350](https://burakpehlivan.org/wp-content/uploads/2014/03/DSC_0350.jpg)](https://burakpehlivan.org/wp-content/uploads/2014/03/DSC_0350.jpg)

[![DSC_0424](https://burakpehlivan.org/wp-content/uploads/2014/03/DSC_0424.jpg)](https://burakpehlivan.org/wp-content/uploads/2014/03/DSC_0424.jpg)

[![DSC_0432](https://burakpehlivan.org/wp-content/uploads/2014/03/DSC_0432.jpg)](https://burakpehlivan.org/wp-content/uploads/2014/03/DSC_0432.jpg)

[![DSC_0435](https://burakpehlivan.org/wp-content/uploads/2014/03/DSC_0435.jpg)](https://burakpehlivan.org/wp-content/uploads/2014/03/DSC_0435.jpg)

[![DSC_0494](https://burakpehlivan.org/wp-content/uploads/2014/03/DSC_0494.jpg)](https://burakpehlivan.org/wp-content/uploads/2014/03/DSC_0494.jpg)

[![DSC_0563](https://burakpehlivan.org/wp-content/uploads/2014/03/DSC_0563.jpg)](https://burakpehlivan.org/wp-content/uploads/2014/03/DSC_0563.jpg)

[![DSC_0567](https://burakpehlivan.org/wp-content/uploads/2014/03/DSC_0567.jpg)](https://burakpehlivan.org/wp-content/uploads/2014/03/DSC_0567.jpg)