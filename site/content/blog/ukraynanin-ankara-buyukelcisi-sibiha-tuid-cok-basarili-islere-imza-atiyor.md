---
title: 'Ukrayna’nın Ankara Büyükelçisi Sibiha, ‘‘TUİD çok başarılı işlere imza atıyor’’'
date: Thu, 16 Nov 2017 21:28:34 +0000
draft: false
tags: ["Andriy Sibiha", "TUİD (Türk Ukrayna İşadamları Derneği)", "Türkiye Ukrayna Serbest Ticaret Antlaşması", "Ukrayna Ankara Büyükelçiliği"]
type: post
---

![](https://burakpehlivan.org/wp-content/uploads/2017/11/Screen-Shot-2017-11-16-at-23.26.33.png)




Ukrayna’nın Ankara Büyükelçisi Andriy Sibiha, Uluslararası Türk Ukrayna İşadamları Derneği’ni kabul etti. Görüşmede, TUİD yönetim kurulu başkanı Burak Pehlivan, Büyükelçi Sibiha’ya, Ukrayna’daki Türk iş dünyası ve ekonominin son durumuyla ilgili bilgi verirken, TUİD başkan yardımcısı Ali Bulut ise tarım ve lojistik konularında sunum yaptı. TUİD heyeti, Ukrayna Büyükelçisi’nden, müzakereleri 2007 yılından beri devam eden Türkiye Ukrayna Serbest Ticaret Antlaşması’nın imzalanması noktasında ise destek talep etti. Heyet ayrıca başta Dnipro’da düzenlencek Türkiye Ukrayna İş ve Yatırım Forumu olmak üzere TUİD’in yakın zamanda gerçekleştirmeyi planladığı faaliyetlerle ilgili de büyükelçiye bilgilendirmede bulundu.




Büyükelçi Sibiha, TUİD’in çalışmalarını yakinen takip ettiğini ve derneği çok başarılı bulduğunu belirtirken, Türkiye ve Ukrayna ekonomik ve ilişkilerinin oldukça iyi bir seviyede seyrettiğini ifade etti. Sibiha, özellikle turizmde altın çağın yaşandığını ve rekor seviyede Türk ve Ukraynalı turistin karşılıklı ziyaretlerde bulunduğunu söyledi. Sibiha, Türkiye Ukrayna Serbest Ticaret Antlaşması’nın iki tarafın da çıkarlarına uygun, adil bir biçimde imzalanması için çalışmaların devam ettiğini, müzakerelerin hızlandığını ve 2017 yılının ilk 8 ayında Türkiye Ukrayna dış ticaret hacminde iki haneli artışın sevindirici olduğunu hatırlattı.




TUİD heyetinin, Ukrayna’nın Ankara Büyükelçisi Andriy Sibiha tarafından kabulü, hatıra fotoğrafı çekilmesiyle sona erdi.

[wordpress](https://nulledhub.net/)