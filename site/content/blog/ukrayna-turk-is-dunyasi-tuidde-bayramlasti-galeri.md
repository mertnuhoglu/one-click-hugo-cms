---
title: 'Ukrayna Türk İş Dünyası TUİD’de Bayramlaştı (Galeri)'
date: Tue, 21 Aug 2012 16:27:08 +0000
draft: false
tags: ["basinda tuid", "Kiev'de Bayram", "Mehmet Ali Erkan", "TUİD (Türk Ukrayna İşadamları Derneği)", "Ukrayna'da Bayram", "YES"]
type: post
---

[![](https://burakpehlivan.org/tuid_images/DSCF0980.jpg)

Türk Ukrayna İşadamları Derneği (TUİD)'in geleneksel Ramazan Bayramı bayramlaşması, derneğin Kiev'deki genel merkezinde gerçekleşti.

TUİD Yönetim Kurulu Başkanvekili Burak Pehlivan, bayramlaşmanın başında yaptığı kısa konuşmasında, Ramazan Bayramı'nın yaz dönemine denk gelmesine ve birçok işadamının Ukrayna dışında olmasına rağmen üyelerin ve Ukrayna'daki Türk iş dünyasının bayramlaşmaya gösterdiği ilginin önemine dikkat çekti.

Ekonomik olarak zor bir yıl geçiren Ukrayna'da, Türk firmalarının göreceli olarak iyi bir performans sergilediğine işaret eden Burak Pehlivan, TUİD'in son bir yıl zarfında 51 yeni üyeye ulaştığını ve üye sayısının 200'ü geçtiğini belirtti.

TUİD başkanvekili Pehlivan, "Ülkede iş yapan 650 Türk firması düşünüldüğünde ülkedeki Türk işadamlarının çatı kuruluşu olan TUİD'in önünde daha önemli bir yol olduğunu düşünüyorum." dedi.

 

**TÜRK TEKSTİL ŞİRKETLERİ UKRAYNA PAZARINA GİRECEK**

TUİD'deki işadamlarının bayramlaşmasına katılan Kiev Ticaret Baş Müşaviri Mehmet Ali Erkan, 4 yıla yakın bir süredir görev yaptığı ülkede, TUİD'in bayramlaşmalarında her yıl yeni yeni yüzler gördüğünü söyledi.

Baş Müşavir Mehmet Ali Erkan; "LC Waikiki, Süvari, Gizia, De Facto, Collezione gibi Türk firmaları önümüzdeki birkaç ay içerisinde Ukrayna pazarına girecek." dedi. İki ülkenin ticari ilişkilerinin daha da gelişeceğini ifade eden Erkan, eylül ayında Başbakan Erdoğan ve Ukrayna Cumhurbaşkanı Yanukoviç'in başkanlığında iki ülkeden çok sayıda bakanın katılımıyla Yüksek Düzeyli Stratejik İşbirliği Konseyi'nin toplanacağı bilgisini paylaştı.

 

**SERBEST TİCARET ANLAŞMASI MÜZAKERELERİ DEVAM EDİYOR**

Kiev Ticaret Baş Müşaviri Erkan, kendisine sorulan bir soru üzerine, Ukrayna ve Türkiye arasında Serbest Ticaret Antlaşması'nın imzalanması konusunda prensipte tamamen anlaşıldığını, yalnızca tarım sektörüne ilişkin birkaç pürüzün kaldığını ancak Konsey toplantısına paralel bu anlaşmanın imzalanmasının hızla gündeme gelebileceğine dikkat çekti.

Baş Müşavir Mehmet Ali Erkan, "Sayın başbakanımız 12 Eylül'de gerçekleştireceği gezide Ukrayna'nın Davos'u olan Yalta European Strategy'de (YES), Ukrayna Cumhurbaşkanı Sayın Viktor Yanukoviç ile beraber, bu organizasyonun eşbaşkanlığını gerçekleştirecek. Bugün iki ülke arasındaki ilişkiler altın çağını yaşamakta. Serbest Ticaret Antlaşması'nın da imzalanmasıyla başbakanımızın koyduğu 20 milyar dolarlık ticaret hacmi hedefine hızla ulaşacağız." diye konuştu.

TUİD'in yeni üyelerin kendilerini ve firmalarını kısaca tanıtması akabinde bayramlaşma su böreği ve baklava ikramı ile sona erdi.

 

[http://www.zaman.com.tr/haber.do?haberno=1335938&title=kievde-tuidli-isadamlari-bayramlasti](http://www.zaman.com.tr/haber.do?haberno=1335938&title=kievde-tuidli-isadamlari-bayramlasti)

![](https://lh4.googleusercontent.com/-mHfLiKjYr3U/UDOqVtWMtnI/AAAAAAAAAfo/G6mxH5GSJyg/s758/DSCF0949.JPG)

 

 

![](https://lh4.googleusercontent.com/-wMJhaCvjoOE/UDOqT-abLzI/AAAAAAAAAfU/b8RsihoT8m8/s758/DSCF0944.JPG)

![](https://lh4.googleusercontent.com/-0tOpH28E6T0/UDOqTwJnnkI/AAAAAAAAAfQ/4-AH2CmYuAQ/s758/DSCF0945.JPG)

![](https://lh3.googleusercontent.com/-EGr_shl9vNs/UDOqa546DoI/AAAAAAAAAgw/k00oxyZS84Q/s758/DSCF0958.JPG)

![](https://lh3.googleusercontent.com/-AgRZJzJTrjc/UDOqcg6zECI/AAAAAAAAAhU/mShppA829tM/s758/DSCF0962.JPG)

![](https://lh5.googleusercontent.com/-r-NDRcwUSHs/UDOqnE1__oI/AAAAAAAAAjw/R3UzGbbq-0w/s758/DSCF0980.JPG)

![](https://lh6.googleusercontent.com/-7B4i2Lh5DUI/UDOqom9qAYI/AAAAAAAAAkI/OBl3sCuUt0E/s758/DSCF0983.JPG)

![](https://lh6.googleusercontent.com/-wthvk6bc-CY/UDOqskviN_I/AAAAAAAAAlA/ns_nY2K7PxY/s758/DSCF0989.JPG)

![](https://lh6.googleusercontent.com/-eg-CxPIv87I/UDOqvd_jG2I/AAAAAAAAAlg/uEaZAaqwje0/s758/DSCF0993.JPG)

![](https://lh3.googleusercontent.com/-HLj0jCRwg3Y/UDOqvsKrczI/AAAAAAAAAlo/E3kziO7UkzM/s758/DSCF0995.JPG)

 

![](https://lh6.googleusercontent.com/-QgyrQd4Taak/UDOqy1sZX0I/AAAAAAAAAmc/N3XYoW4Ltj8/s758/DSCF1003.JPG)

 

 

