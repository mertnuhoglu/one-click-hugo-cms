---
title: 'TUİD Başkanvekili Burak Pehlivan, Kiev Şevçenko Üniversitesi’nde Konferans Verdi'
date: Fri, 01 Nov 2013 08:25:48 +0000
draft: false
tags: ["başkanvekili", "Burak Pehlivan", "İrina Pakrovskaya", "istanbul", "Kiev", "konferans", "Şevçenko", "Şevçenko Üniversitesi", "ticaret hacmi", "Tudora Arnaut", "TUİD", "TUİD (Türk Ukrayna İşadamları Derneği)", "Ukrayna Türkçe", "Ukrayna Türkoloji", "üniversitesinde", "verdi"]
type: post
---

![DSCN6513](https://burakpehlivan.org/tuid_images/DSCN6513.jpg)

Ukrayna’nın en prestijli üniversitesi Şevçenko Üniversitesi’nin Türkoloji Bölümü’nün davetiyle, bu okulda Türkçe öğrenimi gören öğrencilere, TUİD yönetim Kurulu Başkanvekili tarafından Türkiye Cumhuriyeti’nin Kuruluşu, İki Ülkenin bugünkü ekonomik ilişkileri ve kariyer fırsatlarıyla ilgili bir konferans verildi.

Konferansın başında, Şevçenko Üniversitesi öğretim üyelerinden Tudora Arnaut “iki ülkeyi ve insanını çok iyi bilen Pehlivan, makalelerinde yalnız bilgi vermek ile kalmıyor, kendinden de bir şeyler katarak çok farklı yazılar meydana getiriyor, kendisinin yazılarının hayranıyım” diyerek konuğunu takdim etti.


İki ülke arasındaki Ticaret Hacmi birkaç yıl içerisinde 3 katına çıkacak
------------------------------------------------------------------------


Üniversitenin Türkoloji Bölümü’nde gerçekleşen konferansta TUİD başkanvekili Cumhuriyet Bayramı nedeniyle Türkiye Cumhuriyeti’nin kuruluş yıllarına değinerek konuşmasına başlarken, daha sonrra ise Ukrayna ve Türkiye arasındaki ilişkilerin bugünkü durumu hakkında bilgi verdi. Burak Pehlivan, bugün iki ülke ilişkilerinin her alanda altın çağını yaşadığını belirtirken, “Ukrayna’da üçüncü ülkelerden gönderilenler ile Türk sermayesi 2 milyar doları buluyor, ülkede 700 Türk şirketi var, ikili ticaret hacmi ise 6,2 milyar dolara ulaştı” dedi. Pehlivan, “Geçen yıl vizeler karşılıklı olarak kaldırıldı, birkaç ay içerisinde imzalanması planlanan Türkiye Ukrayna Serbest Ticaret Antlaşması ile ticari ilişkiler daha da hızlanacak ve inanıyorum ki Cumhurbaşkanı Yanukoviç’in ve Başbakan Erdoğaın’ın koydukları 20 milyar dolarlık hedefe 4-5 yıl içerisinde ulaşacağız” diyerek sözlerine devam etti.


Bir dili öğrenmek kadar, o dili konuşan insanların kültürünü öğrenmek de önemli
-------------------------------------------------------------------------------


Bir öğrencinin hangi sektörlerde Türkçe bilen öğrenciler için fırsatlar olacağı sorusuna ise Burak Pehlivan “her alanda olabilir, önemli olan dili de o dili konuşan insanların kültürünü de iyi öğrenebilmek, ben de öğrenim hayatım boyunca birçok yabancı dil öğrenme fırsatı yakaladım ancak yalnızca dili değil, o dili konuşan insanların kültürünü de öğrenmeye çalıştım ve bunun büyük faydasını gördüm” diyerek cevapladı.. TUİD başkanvekili akademik alanda ya da çevirmen olarak kariyer yapmayı düşünmeye öğrencilere iyi Türkçe bilmenin yanı sıra başka disiplinlerde de kendilerini geliştirmelerini ve öğrencilik yıllarında çalışmalarını tavsiye etti.


Türkiye ve Ukrayna arasındaki ekonomik ilişkiler çok gelişti
------------------------------------------------------------


Şevçenko Üniversitesi Türkoloji Bölümü başkanı İrina Pakrovskaya ise Burak Pehlivan’ı ve TUİD yöneticilerini burada ağırlamaktan mutlu olduklarını ifade ederken, kendi okuduğu dönemlerden bu yana Türkiye ve Ukrayna arasındaki ekonomik kültürel ilişkilerin çok geliştiğini ve bundan büyük mutluluk duyduğunun altını çizdi.
Konferans soru cevap bölümü ve öğrencilerin yaptıkları çalışmaların sergilenmesiyle sona erdi.

![DSCN6506](https://burakpehlivan.org/tuid_images/DSCN6506.jpg)
![DSCN6498](https://burakpehlivan.org/tuid_images/DSCN6498.jpg)
![DSCN6496](https://burakpehlivan.org/tuid_images/DSCN6496.jpg)

![DSCN6530](https://burakpehlivan.org/tuid_images/DSCN6530.jpg)
![DSCN6520](https://burakpehlivan.org/tuid_images/DSCN6520.jpg)
![DSCN6519](https://burakpehlivan.org/tuid_images/DSCN6519.jpg)
![DSCN6518](https://burakpehlivan.org/tuid_images/DSCN6518.jpg)
![DSCN6508](https://burakpehlivan.org/tuid_images/DSCN6508.jpg)
Out