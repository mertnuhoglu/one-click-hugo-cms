---
title: 'Doğu Dilleri Olimpiyatları Ödül Töreni Kiev Milli Dil Üniversitesi’nde Gerçekleşti'
date: Fri, 12 Apr 2013 14:32:22 +0000
draft: false
tags: ["Berat Yıldız", "Burak Pehlivan", "dil", "Doğu Dilleri Olimpiyatları", "Fatih Öztürk", "harun şirin", "Kiev Milli Dil Üniversitesi", "Nevzat Kayabaş", "ödül", "olimpiyat", "tören", "TUİD", "TUİD (Türk Ukrayna İşadamları Derneği)", "Ukrayna Türk toplumu", "Ukrayna Ünivesite", "Ukrayna'da Türkçe"]
type: post
---

![](https://lh3.googleusercontent.com/-yjf_07Rls3w/UWgVLVJSCdI/AAAAAAAAFgw/Szyxm_ck758/s881/DSCN2627.JPG)

Ukrayna’daki üniversitelerin, Türkçe, Çinçe, Korece, Farsça, Arapça gibi filoloji bölümlerinde okuyan öğrencilerinin katılımıyla gerçekleştirilen Dil Olimpiyatları’nın ödül töreni Kiev Milli Dil Üniversitesi’nin ana kampüs binasında gerçekleştirildi. Ödül törenine Türkiye, Çin, Kore büyükelçiliklerinden diplomatlar, TUİD yönetim kurulu başkanvekilleri Burak Pehlivan ve Harun Şirin ile yarışmacı öğrenciler katıldılar.

Çin ve Kore büyükelçilik diplomatları tarafından ilgili ülkelerin dillerinde dereceye giren öğrencilere ödülleri verilirken, Türkçe dilinde birinci olan öğrenciye ödülünü Türkiye Cumhuriyeti Kiev Kültür ve Tanıtma Müşaviri Berat Yıldız, ikinciye büyükelçilik ikinci katibi Fatih Öztürk, üçüncüye TUİD yönetim kurulu başkanvekili Burak Pehlivan, dördüncüye ise TUİD başkanvekili Harun Şirin ödüllerini takdim ettiler. Ayrıca dereceye giren tüm öğrencilere ikişer adet Anadolu Ateşi Troy bileti armağan edildi. Katılımcılara Ukraince seslenen Kültür ve Tanıtma Müşaviri Berat Yıldız’ın konuşması ise izleyicilerden büyük alkış aldı.

Tören sonrası kısa bir konuşma yapan TUİD başkanvekili Burak Pehlivan, işadamlarının, şirketlerin önceliğinin iş yapmak, para kazanmak ve elbette vergi vermek olduğunu belirtirken bunula beraber sosyal, kültürel, sanatsal faaliyetlerin işadamlarınca desteklenmesinin önemine dikkat çekti. Burak Pehlivan bu desteklerin doğrudan olabileceği gibi işadamı dernekleri vasıtasıyla da gerçekleşebileceğini belirtti. Pehlivan, “Türk Ukrayna İşadamları Derneği olarak bu ay içerisinde Türkçe Olimpiyatlarına ana sponsor olurken, artık ülkemizin bir değeri olan Anadolu Ateşi’ne önemli bir sponsorluk gerçekleştiriyoruz, Doğu Dilleri Olimpiyatları’nı destekledik, ay sonunda ise Çernobil Faciası’nın 27. Yıldönümünde kaza mağduru çocuklar için oluşturulan fona her yıl olduğu gibi bu yıl da önemli bir desteğimiz olacak” dedi. TUİD’in diğer başkanvekili ve UDEC Grup CEO’su Harun Şirin ı ise katılımc tüm öğrencileri tek tek tebrik ederken, dereceye giren tüm öğrencilere iş garantisi verdiklerinin altını çizdi.

Doğu Dilleri Olimpiyatları Genel Koordinatörü ve Kiev Milli Dil Bilim Üniversitesi Öğretim üyesi Nevzat Kayabaş ise, yarışmaya katılan tüm öğrencilerin aslında şampiyon olduklarını, olimpiyatların ruhuna uygun olarak, önemli olanın yarışmak olduğunun belirtti. Kayabaş, Büyükelçiliğe, Kiev Tanıtma ve Kültür Müşavirliğine ve bugüne kadarki en başarılı TUİD yönetimi olarak gördükleri TUİD yönetim kuruluna ise teşekkürlerini ifade ederek, sözlerini tamamladı.

Ödül töreni, tören sonrası diplomatların, işadamlarının ve öğrencilerin beraber çektirdikleri anı fotoğrafı ile son erdi.

Kaynak: tuid.org.ua

http://tuid.org.ua/dogu-dilleri-olimpiyatlari-trt-ekranlarinda

![](https://lh4.googleusercontent.com/-zGG8q97I2V8/UWgUs1lVhZI/AAAAAAAAFgE/r5Gz8TGtMJQ/s881/DSCN2622.JPG)

![](https://lh4.googleusercontent.com/-xOpXLfLSFng/UWgTRMEsOEI/AAAAAAAAFeY/vmrhSSktCwU/s881/DSCN2611.JPG)

![](https://lh5.googleusercontent.com/-MUC2VDnKTWY/UWgSiGUZXHI/AAAAAAAAFdw/8monBy7fHng/s881/DSCN2606.JPG)

![](https://lh3.googleusercontent.com/-OYSk07EEvFs/UWgPDiqdSUI/AAAAAAAAFaw/mmtJldzegw4/s881/DSCN2582.JPG)

![](https://lh4.googleusercontent.com/-pcfWWZ-5-nw/UWgQFEi04GI/AAAAAAAAFbo/qjHmmTegVDQ/s881/DSCN2589.JPG)