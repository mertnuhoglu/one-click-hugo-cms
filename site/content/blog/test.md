---
title: 'Ukrayna’nın En Zenginleri'
date: Fri, 05 Nov 2010 20:06:03 +0000
draft: false
tags: ["Arena City", "Bölgeler Partisi", "Dnipropetrovsk", "Ekonomi", "Ferrexpo", "Genadi Borolubov", "İgor Kolomisky", "Interpipe", "Kievstar", "Konstantin Jevago", "Kuçma", "Metinvest Grup", "Oligark", "Pinçuk Galeri", "Privat Bank", "Privatbank", "Renat Ahmetov", "Şahtar Donetsk", "Ukrayna", "Ukrsotbank", "Viktor Pinçuk", "Yuliya Timeşenko Bloğu"]
type: post
---

[Ukrayna’nın En Zenginleri](http://turkukraynaforum.com/blog/is-dunyasi/ukraynanin-en-zenginleri/ "Permanent Link to Ukrayna’nın En Zenginleri")





Ukrayna gelir dağılımının çok iyi olmadığı bir ülke. Ülkede ciddi bir fakir
nüfus, buna karşılık önemli sayıda zengin insan var. Bu zenginlerin ultra
zengin olanlarına Rusça’ da oligark deniyor. Ukraynalı oligarkların sayısı
ve sahip oldukları servet Rus akranları gibi değil.  Her ne kadar global
ekonomik kriz bu kişilerin servetlerini eritse de yine de  bu işadamlarının
servetleri göz  kamaştırıyor. Aşağıda bu işadamlarının ilk 5′nin  servetleri
ve sahip oldukları iş alanlarının listesi var.  Listenin en başında Renat
Ahmetov geliyor.




**
Renat Ahmetov 5,2 milyar $**


 


[
![](http://ukrainianguide.com/wp-content/uploads/ukranian-photo/5-wealthiest-ukrainian-oligarchs/rinat-akhmetov_wealthiest-ukrainian-oligarchs.jpg "Renat Akhmetov")](http://ukrainianguide.com/5-wealthiest-ukrainian-oligarchs/) 




Renat Akhmetov






 


Ahmetov bir metal işçsinin oğlu, şu an Metinvest Grup’ un sahibi olarak,
Ukrayna’ nın en zengini.  Forbes’ un listesine göre ise Dünya’ nın  en
zengin 148. Kişisi.  Donetskli işadamı şu an yönetimde olan Bölgeler Partisi
millletvekili ve partide ciddi bir nüfus sahibi. Ahmetov ayrıca geçtiğimiz
yıl UEFA kupası sahibi olan Şahtar Donetsk futbol takımının da başkanı.




**
Viktor Pinçuk 3,1 milyar $**


**
![](http://dl.dropbox.com/u/747167/web/roxalana/Pinchuk.jpg "Viktor Pinchuk")** 


Ukrayna’ nın eski cumhurbaşkanlarından Kuçma’ nın damadı, mühendis. 90’ lı
yıllarda kendi geliştirdiği boru tipi teknolojisi ile servet basamaklarını
tırmanmaya başladı. Bugün dünyanın en büyük boru imalat firmalarından
Interpipe’ ın sahibi ancak bu firmanın bankalar ile başı dertte, borçlarını
ödemekte güçlük çekiyor. Pinçuk  aynı zamanda Ukrayna’ nın en büyük mobil
operatörü Kievstar’ ın büyük ortağı.  2008 yılında, piyasaların zirve
yaptığı dönemde, sahibi olduğu Ukrsotsbank’ ı, ülkemizde Yapı Kredi’ ye yarı
yarıya ortak olan İtalyan Bankacılık Grubu Unicredit’ e 2 milyar $’ a
satması büyük şansı oldu. Sanat meraklısı, Arena City’ deki Pinçuk Galeri’
de Dünya’ nın ve Ukrayna’ nın ünlü sanatçılarının eserlerini sergiliyor.




**
Igor Kolomisky 2 milyar $**




Ortağı Genadi Boroliubov ile birlikte Privat Grubun sahibi. Grup, Ukrayna’
nın en büyük aktifli bankası Privat Bank’ ın sahibi. Piyasaların zirve
yaptığı dönemde bankayı satmayı düşünmediler.  Dnipropetrovsk merkezli grup,
madencilik sektörüne ilgi duyuyor, ancak bu alandaki çalışmalarında
istedikleri başarıyı sergileyemediler. Grup, geçtiğimiz yıl  medya sektörüne
de girdi.




**
Genadi Borolubov 1,7 milyar $**




Privat Grubun diğer ortağı. Gruptan bağımsız olarak, manganez madenciliğine
ilgi duyuyor ve bu alanda şirket ve şirket hisseleri almaya çalışıyor.




**
Kostantin Jevago 1,2 milyar $**


 


![](http://dl.dropbox.com/u/747167/web/roxalana/Kostantin_Jevago.jpg "Kostantin Jevago")




Kostantin Jevago


 


Yalnızca 36 yaşında olmasına rağmen, Ukrayna’ nın en zengin 5. insanı. Yulia
Timeşonko Bloğu’ nda milletvekili olarak siyaset yapıyor.  Demir üreticisi
Ferroexpo’ nun sahibi. Sahibi olduğu Finance ve Credit Bankası’ nın durumu
pek iyi değil. İş yaşamına henüz 19 yaşında bu bankanın finans direktörü
olarak başladı ve zamanla bankanın ana hissedarı konumuna geldi.


