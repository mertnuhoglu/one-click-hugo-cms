---
title: '‘‘Yurtdışındaki en başarılı Türk İşadamları Derneği, Uluslararası Türk Ukrayna İşadamları Derneği (TUİD) ’’'
date: Sat, 03 Mar 2018 21:26:40 +0000
draft: false
tags: ["Ekonomi", "fatih metin", "Genel", "ödül", "TUİD", "TUİD (Türk Ukrayna İşadamları Derneği)", "türk işadamları derneği", "Ukrayna Türk Toplumu", "Uluslarası İlişkiler"]
type: post
---

![](https://burakpehlivan.org/wp-content/uploads/2018/03/Screen-Shot-2018-03-03-at-11.25.24-PM.png)

Türkiye Cumhuriyeti Ekonomi Bakan Yardımcısı Fatih Metin, 2017’nin temmuz ayında beraberinde kamu ve özel sektörden yirmi beş isimle, Kiev’e bir çalışma ziyareti yaptığında, Uluslararası Türk Ukrayna İşadamları Derneği(TUİD) yönetimi olarak Ekonomi Bakanlığı heyetimizin onuruna, T.C. Kiev Büyükelçimiz Yönet Can Tezel’in de teşrif ettikleri bir yemek vermiştik. Fatih Metin, Ukrayna Ekonomik Kalkınma ve Ticaret Bakan Yardımcısı Mikhail Titarçuk’un da hazır bulunduğu ve ellinin üzerinde Türk ve Ukraynalı işadamı ve bürokratın katıldığı bu organizasyonda yaptığı konuşmasında TUİD’in faaliyet ve çalışmalarını takip ettiklerini söylerken, derneği yurtdışındaki Türk işadamı dernekleri arasında en başarılısı olarak nitelendirmişti. Bu anıyı hatırlamama neden olan gelişme ise, bu tarihten yedi ay sonra, bu sefer Ankara’da, Bilim Sanayi ve Teknoloji Bakanımız Faruk Özlü’nün teşrifleriyle düzenlenen törende, 2018 yılı Avrasya Hizmet Ödülleri Kapsamında TUİD’in yurtdışındaki en başarılı Türk işadamı derneği olarak seçilmesiydi.

![](https://burakpehlivan.org/wp-content/uploads/2018/03/Screen-Shot-2018-03-03-at-11.24.21-PM.png)

TUİD, 2012 yılında ise Türk iş dünyasının dünyada en güçlü olduğu ülkelerin başında gelen Romanya’da, Doğu Avrupa’daki en başarı işadamı derneği sıfatına layık görülmüştü. Peki, TUİD kimdir, ne zaman, nasıl kuruldu, ne gibi yönetişim standartlarına sahip, dilerseniz berberce göz atalım.

Uluslararası Türk Ukrayna İşadamları Derneği(TUİD) 2004 yılında başbakanımız, bugün ise cumhurbaşkanımız olan Recep Tayyip Erdoğan’ın Kiev’e yaptığı ilk resmi ziyarette gerçekleştirilen DEİK iş forumunda ülkede bir Türk işadamı derneğinin olmaması ve kurulması konusunda yapılan tavsiyeler üzerine Türkiye Cumhuriyeti Kiev Büyükelçiliği’nin himayesinde ülkedeki Türk işadamları tarafından kurulmuş bir Türk işinsanları derneğidir.  Bugün 200’ü aşan üyesinin yaklaşık %20’lik bölümünü Türk firmalarıyla  ve Türkiye ile iş yapan Ukraynalı firmalar oluşturuyor. Ukrayna’daki  2,5 milyar doları aşan Türk sermayesinin %90’tan fazlası ise TUİD çatısı altında temsil ediliyor.

TUİD, yurtdışında bir ülkede en çok şubeye sahip Türk iş adamları derneği. Kiev merkezli olan kurumun, Doğu Ukrayna’da Harkov, Güney Ukrayna’da Zaporoje, Odessa ve Herson, Orta Ukrayna’da Vinitsa ve Batı Ukrayna’da Lviv’de şubeleri var. Bu şubeler vasıtasıyla ülkenin geneline yayılmış durumda. İsminde taşıdığı uluslararası sıfatıyla Ukrayna yasalarına göre yurtdışında da ofis açma hakkı var.  İstanbul’da da Türkiye’de iş yapmak isteyen Ukraynalı firmalar için bir temsilciliği bulunuyor.

Ukrayna’daki Türk firmaları dünyanın birçok başka coğrafyasındaki Türk yatırımlarından farklı olarak yalnızca gıda, inşaat ve tekstil gibi sektörlerde değil, ekonominin her alanında makineden, iletişime, bilişime, kişisel bakım ürünlerinden, hızlı tüketim mamullerine, inşaat malzemelerine, mobilyaya, tarıma ve enerjiye birçok sektörde başarıyla faaliyet gösteriyorlar. Ülkede farklı sektörlerde Türk markalarının pazar liderliğini görüyoruz. Dolayısıyla TUİD üyeleri arasında adeta bir Sanayi ve Ticaret  Odası’nda olduğu gibi hemen hemen her ana sektörden temsilciler bulunuyor.

Türk Havayolları, Koç Grubu, Eczacıbaşı Holding, Arkas, FİBA Grup, Limak, Evyap, Onur İnşaat, Lifecell/Turkcell gibi ülkemizin önde gelen holding ve şirketleri Ukrayna’daki firmalarıyla TUİD’in çatısı altında yer alırken, küçük ve orta boy Türk işletmeleri de TUİD’in üyesi. Büyük küçük firma ayrımı yapılmadan derneğin karar süreçlerinde, adeta bir ticaret, sanayi odasında olduğu gibi tüm üyeler eşit bir biçimde temsil ediliyor.

Ukrayna’da çok sayıda uluslararası firma ve kurumun üst düzey yöneticileri Türk. Ukrayna’daki en büyük yabancı yatırımcı Avrupa İmar ve Kalkınma Bankası’nın, ülkenin en büyük bankası Privatbank’ın başında Türk yöneticiler var.  Coca Cola, Reckitt Benkiser, BAT, Henkel, Schneider Elektrik, Hilton Panosonic, Intercontinental ve daha birçok uluslararası kurum Türkler tarafından yönetiliyor veya yönetildiler. İşte bu Türk yöneticilerden birçoğu derneğin üyeleri ve yönetim kurulu üyeleri arasında yer alarak TUİD’in iyi yönetişim standartlarına ve Ukrayna Türk iş dünyasına önemli katkı yapıyorlar.

TUİD’in resmi web sitesi [www.tuid.org.ua](http://www.tuid.org.ua) aynı zamanda, Ukrayna hakkında Türkçe en çok takip edilen site olurken, tüm dünyadaki Türk iş dernekleri siteleri arasında da sosyal medyada  yine en çok takipçiye sahip site olma özelliğine sahip. Bu da dernek faaliyetlerinin daha geniş kitlelere ulaştırılmasında avantaj sağlıyor.

Ukrayna’da, 2017’de dernekçilik açısından bir ilke imza atıldı. Bu imza, yurtdışı Türk dernekçiliği açısından da bir ilk oldu. Ukrayna’da güçlü iş dünyasına sahip ülkelerin, Amerika, Almanya, Fransa, Çin, Büyük Britanya ve Türkiye’nin, Ukrayna’daki iş dernekleri ve odaları, Türkiye’de TOBB’un muhatap kuruluşu olan Ukrayna Sanayi ve Ticaret Odası birlikte Ukrayna’da iş yapan uluslararası oda ve dernekler üst konseyini(ICBAC) kurdular. TUİD de bu oluşumda 7 kurucu üyeden biri olarak yer aldı. Böylece ülkede iş yapan farklı ülkelerin iş insanlarının birbirleriyle diyaloğunun gelişeceği bir zemin oluşurken, iş dünyalarının talep ve beklentilerinin ortak bir mekanizma üzerinden iletilme imkanı sağlandı.  Türk iş dünyasının sesinin de daha gür çıkmasını sağlayacak bu mekanizmayla temsil imkanımız da genişledi.

TUİD, 2012 ve 2013 yıllarında, Doğu Avrupa’daki Türk iş dernekleri arasındaki ilişkileri güçlendirecek ve dernekler arasında bir iletişim platformu olacak, Doğu Avrupa Türk İşadamları Dernekleri Birliği(DAİB) projesini geliştirdi. Bu çerçevede Macaristan, Slovakya, Avusturya, Romanya, Rusya, ve Polonya’daki Türk iş dernekleri birçok kez bir araya gelindi. Nitekim bu projenin başarısı, TUİD’in bölgede en başarılı Türk iş derneği seçilmesinde önemli rol oynarken, Türkiye’nin gönüllülük esasına göre örgütlenmiş en büyük işinsanları organizasyonu olan Türkonfed’in ilk uluslararası federasyonu olan Türkonfed International’ın kuruluş fikrinin ortaya çıkmasında bu tecrübe etkin rol oynadı. 2015 yılında Türkonfed International, Ukrayna, Gürcistan, KKTC, Irak ve Almanya’daki Türk işadamı derneklerinin kurucu üyeliğinde Türkonfed’in Çanakkale Zirvesinde kurulurken, federasyonun üye ülke sayısı bugün 14’e çıkmış durumda.

Türkiye Ukrayna arasındaki ilk Sanayi Forumu, DEİK’in tarihinde ilk kez Kiev dışında organizasyonuna katıldığı Lviv ve Dnipro gibi şehirlerdeki Türk Ukrayna İş Forumları, yine Türkiye Ukrayna Altyapı Forumu, TUİD’in öncülüğüne son yıllarda gerçekleştirilen ilklerden yalnızca bazıları.

Tüm iç dinamiklere rağmen, eğer Türkiye ve Ukrayna arasında özellikle son yıllardaki ekonomik ve siyasi yakınlaşma gerçekleşmese, iki ülke ilişkileri tarihinin en iyi dönemini yaşamasa ve 2014 yılı sonrasında Ukrayna hızla yapısal reformlara girişirken başka ülkelerin deneyimlerinin önemi bu kadar anlaşılması, bu dış faktörler TUİD’in faaliyet gösterdiği ekosistemi pozitif olarak bu denli güçlü etkilemese bu başarılar kuşkusuz elde edilemezdi.

TUİD’in mali güç ve bağımsızlığı da sürdürülebilir başarı için altı çizilmesi gereken bir faktör. Gelir modeli tamamen üye aidat ve bağışlarına dayanırken, yazılı olmayan bir prensiple son yedi yılda hiçbir üyenin dernek yıllık gelirlerinin %10’dan fazlasını üretmesine izin verilmiyor. Böylece gelir daha çok tabana yayılırken, üyelerin karar süreçlerine daha eşit ve etkin katılımı hedefleniyor. Dernek, Türkiye Cumhuriyeti’nden ve Ukrayna’dan maddi bir destek almazken, ülkemizin manevi desteğini ise en üst düzeyde hissettik, hissediyoruz. Düşünün Türkiye Cumhuriyeti Kiev Büyükelçimiz Yönet Can Tezel son iki yılda organize ettiğimiz 132 etkinlikten 30’unu onurlandırarak her zaman yanımızda olduğunu gösterdi. Yurtdışında yaşayan vatandaşlarımız bu sayının ne kadar büyük bir destek manasına geldiğini sanırım çok daha iyi takdir edeceklerdir.  Ticaret Müşavirimiz Haydar Koçak ise bitip tükenmeyen enerjisiyle bizim için her zaman büyük bir şans oldu. Ukrayna ekonomisindeki tüm sıkıntılara ve düşük büyüme oranlarına rağmen, kısa bir süre önce gerçekleştirdiğimiz Mali Genel Kurulu’muzda da görüldüğü gibi, TUİD’in 2017 yılı gelirleri dolar bazında %50’den fazla arttı. Bu rakamlara  tüm olumsuz şartlara rağmen, TUİD üyelerinin maddi fedakarlıklarıyla ulaşıldı.

Yönetim kurulumuz, üyelerimiz, derneğe geçmişte ve bugün emek veren isimler,   Ukrayna Türk iş dünyası, büyükelçiliğimiz, Ukrayna’da, Türkiye’de ve üçüncü ülkelerde işbirliği yaptığımız işadamı dernekleri, odalar, çatısı altında bulunduğumuz Türkonfed, faaliyetlerimiz duyuran ve çoğu zaman bizlere pozitif ayrımcılık yapan Türk ve Ukraynalı basın mensupları ve bizi yalnızca takip ederek, iyi diklerini ifade eden takipçilerimizin de aralarında bulunduğu tüm paydaşlarımız  bu ödülde büyük payı sahibiler.   2011 yılında, yurtdışında model olacak bir Türk iş insanları  derneği olmak için yola çıktığımızda, o gün için çok iddialı görülen bu hedefe doğru emin adımlarla ilerlerken, başarının elde edilmesinden ziyade, bu başarının sürdürülebilir olmasının daha önemli bir kavram olduğunu da unutmadan bu yolda kararlılıkla  devam etmememizde bu gibi ödüller TUİD camiamızı cesaretlendiriyor.

**Burak PEHLİVAN**

**TUİD Yönetim Kurulu Başkanı** 

 

 


---
### Comments:
#### 
[Serdar Hürmeydan]( "pvcankara@gmail.com") - <time datetime="2018-09-21 10:44:34">Sep 5, 2018</time>

0532 2969470 
Oraya İmalat kurmak istiyoruz 
Tavsiye alabilir miyiz sevgiler saygılar
<hr />
#### 
[Ener](http://Yardım "ener-fener1907@hotmaail.com") - <time datetime="2020-08-27 20:10:14">Aug 4, 2020</time>

Efendim ben evli bir çocuk babasi işsiz kirada oturan  müslüman bir  türk insanıyım ailem magdur durumda bir ekmege muhtacız kimsemiz yok Allah tan başka gitmedim kapı kalmadı valilik belediye kimse yardımcı olmadı baştan savdular çok çaresiz durumdayız   çocuklar baba eve neden erzak yiyecek almıyon evde sofra kuramıyoruz   çocumun  yüzünü baktım cevap veremedim gözlerim doldu kelimeler gırtlama takıldı bişey diyemedim hani erkekler aglamaz derler ya  ben arka odaya gidip agladım çaresizligime utandım bir ekmek parası bile yok cebimde umarım buraya yazmamı yadırgamasınız çarem kalmadı her yere başvurdum iş yok ailem için mücadele vermeye çalışıyorum   insanlık adına yardım edin bize Allah peygamber anşkına bir kapımızı çalan yok komşunun İnterneti den baglanıyorum  yazıyorum size osmaniye haraz mah çikmak sok 4504 ev no 1 ener dogan tlf 05453144043 kirayı kıredi borcumda ödeyemedim eve yiyecek erzak bile alamıyorum insanlık adına yardım
<hr />
#### 
[Ener](http://Yardım "enerdogan3@gmail.com") - <time datetime="2020-08-26 21:14:15">Aug 3, 2020</time>

Efendim ben evli bir çocuk babasi işsiz kirada oturan  müslüman bir  türk insanıyım ailem magdur durumda bir ekmege muhtacız kimsemiz yok Allah tan başka gitmedim kapı kalmadı valilik belediye kimse yardımcı olmadı baştan savdular çok çaresiz durumdayız   çocuklar baba eve neden erzak yiyecek almıyon evde sofra kuramıyoruz   çocumun  yüzünü baktım cevap veremedim gözlerim doldu kelimeler gırtlama takıldı bişey diyemedim hani erkekler aglamaz derler ya  ben arka odaya gidip agladım çaresizligime utandım bir ekmek parası bile yok cebimde umarım buraya yazmamı yadırgamasınız çarem kalmadı her yere başvurdum iş yok ailem için mücadele vermeye çalışıyorum   insanlık adına yardım edin bize Allah peygamber anşkına bir kapımızı çalan yok komşunun İnterneti den baglanıyorum  yazıyorum size osmaniye haraz mah çikmak sok 4504 ev no 1 ener dogan tlf 05453144043 kirayı kıredi borcumda ödeyemedim eve yiyecek erzak bile alamıyorum insanlık adına yardım
<hr />
