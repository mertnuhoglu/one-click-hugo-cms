---
title: 'Georgia Şevardnadze, Türk Ukrayna İşadamları Derneği’nde Sunum Yaptı'
date: Wed, 14 Mar 2012 10:19:19 +0000
draft: false
tags: ["Goodwill Market", "Gürcistan", "Metal Yapı", "Şevardnadze", "TUİD", "TUİD (Türk Ukrayna İşadamları Derneği)", "yatırım"]
type: post
---


![haber](https://burakpehlivan.org/tuid_images/gia.jpg)Sovyetler Birliği’nin efsanevi Dışişleri Bakanı ve Gürcistan eski Devlet Başkanı Eduard Şevardnadze’nin  yeğeni, Ukraynalı işadamı Georgia Şevardnadze TUİD Buluşmaları çerçevesinde Ukrayna’daki son ekonomik durum ve Gürcistan’daki iş fırsatları hakkında Türk Ukrayna İşaadamları Derneği genel merkezinde bir sunum gerçekleştirdi. TUİD Yönetim Kurulu Başkan Vekili Burak Pehlivan hoşgeldin konuşmasında, burada Türkiye’nin ve Ukrayna’daki Türk Toplumu’nun önemli bir dostunu ağırlamaktan gurur duyduklarının altını çizerek, sözü kendilerinden biri olarak gördükleri Georgia’ya bıraktı.
Kendisi bir Ukrayna vatandaşı olmakla beraber, Ukrayna’daki Gürcü lobisinin önderlerinden olan Şevardnadze, Türk Ukrayna İşadamları Derneği çatısı altında Türk dostlarıyla buluşmaktan duyduğu memnuniyeti dile getirerek sözlerine başladı. Türkiye sınırına yalnızca 15 dakika mesafede doğduğunu, Türkiye’ye yüze yakın sehayat yaptığını belirten Ukraynalı işadamı, “amcam Sovyetler Birliği’nin dışişleri bakanı olduğunda, tüm aile Moskova’ya yerleştik, birliğin çöküşüyle birlikte İngiltere, İtalya ve İsviçre gibi şehirlerde orta ve yüksek öğrenimimi tamamladım” dedi. Şevardnadze, farklı ülkelerde yaşadığını babasının Gürcü, annesinin ise Ukraynalı ve Kazak bir çiftin çocuğu olduğunu belirterek, tüm bunların onun kişisel gelişiminde önemli bir rol oynadığını farklı dinlere, kültürlere saygısının ilk gençlik çağlarında şekillendiğini ifade etti. Ünlü işadamı bugün Ukraynalı eşiyle birlikte Ukrayna’da yaşadığını ama ailesinin Gürcistan’ın en büyük zincir mağazası olan Goodwill’in sahibi olduğunu ailenin tek erkek evladı olarak eninde sonunda döneceği ve yaşayacağı yerin Gürcistan olacağına dikkat çekerek sözlerine devam etti.
TUİD yönetim kurulu üyesi Ali Kunt’un, bugün neden Ukrayna’da yaşıyorsunuz sorusuna cevap veren, Şevardnadze, “soyadımın ağırlığı yaşamım boyunca bana hatırlatıldı, İsviçre’de uluslararası illişkiler üzerine lisans ve master yaptım, Fransızca, İngilizce, Rusça ve İtalyanca’yı ana dilim gibi konuşuyorum, işadamıyım fakat bu özelliklerimle değil hep soyadımla değerlendiriliyorum ama ben Georgia’yım ve kendimi bu şekilde ispatlamak yaşamdaki en büyük önceliğimdir”, dedi.
Metal Yapı Ukrayna Genel Müdürü Binali Şahin’in, firmanın Gürcistan’da gerçekleştirdiği projeleri hakkında anlattıklarını dinleyen Şevardnadze, “Türk firmalarının başarılarını zaten biliyoruz, bugün yalnız Gürcistan’ı değil tüm eski Sovyet coğrafyasını Türk firmaları inşa ediyorlar ancak cephe giydirme gibi teknik bir alanda bir Türk firmasının Avrupa’nın yalnız en büyüklerinden biri değil en iyilerinden biri de olduğunu duymak, görmek beni çok mutlu ediyor” dedi.
Gürcistan’ın yolsuzlukla mücadelede önemli bir mesafe katettiğini, reformlar esnasında polis gücünün %90’ının yenilendiğini belirten Şevardnadze, “bugün en düşük güvenlik görevlisi maaşı ülkede 800 $’dır, vatandaşların ve özellikle devlet memurlarının refah düzeyini yükseltemezseniz, yolsuzlukla yalnız cezai önlemlerle başa çıkamazsınız” diyerek sözlerine devam etti. Ukraynalı işadamı, Gürcistan’ın Dünya Bankası kolay iş yapabilme endeksinde birçok gelişmiş batı ülkesini de geçerek 183 ülke arasında 11. sıraya yükseldiğini ve yatırım için Türk işadamlarına büyük fırsatlar sunduğunun altını çizdi.
TUİD yönetim kurlu üyesi Ali Aliyev’in, peki dışardan bakıldığında güzel gözüken rakamlara karşılık Gürcü halkı yönetimden memnun mu sorusuna, kendisinin bir siyasetçi olmadığını yapılanlardan halkın memnun olup olmadığını yapılacak seçimlerde görmenin mümkün olacağını söyleyerek yanıtlayan Şevardnadze, Gürcü kökenli bir Ukraynalı olarak Gürcistan’ın komşularıyla iyi ilişkiler içersinden olmasını arzu ettiğini ve bugün en azından Gürcistan’ın, komşularından Türkiye ile çok iyi ekonomik ve ticari ilişkilere sahip olduğunu belirterek iki ülke arasında değil vizesiz, pasaportsuz bile seyahat yapılabildiğini hatırlattı.
TUİD Başkanvekili Burak Pehlivan’ın, Ukrayna’daki Gürcü yatırımları hakkında yönelttiği soruyu cevaplayan Şevardnazde, 2007 yılında Rusya ile yaşanan çatışmadan sonra, Gürcü mallarının bu ülkeye girişinin yasaklanmasının Gürcü ihracatında çeşitlendirmeye yol açtığını bugün Ukrayna’da başta BDT coğrafyasının en önemli su markası olan Borjomi olmak üzere, Gürcü şaraplarının çok popüler olduğunu ayrıca birçok Gürcü restoranının ve ülkenin en prestijli otomobil distribütörlüğünün sahiplerinin Gürcü olduğunu belirtti. Şevardnadze, Gürcü Yatırım Bankası’nın ise Ukrayna’da birçok projeye finansman sağladığının altını çizdi.
Georgia Şevardnadze, “ülkenizde yaşıyorsanız herhangi bir vatandaşsınızdır, ancak yurtdışındayken artık sıradan bir vatandaş değil, ülkenizin temsilcisinizdir ve buna göre yaşamalısınız. Ukrayna’da tanıdığım Türkler’in ülkelerini en iyi şekilde temsil ettiğini görüyorum ve bundan bir Türk dostu olarak her zaman mutlu oluyorum” diyerek sözlerini tamamladı.
Sunumun sonunda Türk Ukrayna İşadamları Derneği’ne üyelik başvurusu yapan Şevardnadze’ye derneğin teşekkür plaketi TUİD Yönetim Kurulu Başkanvekili Burak Pehlivan tarafından takdim edildi.![haber](https://burakpehlivan.org/tuid_images/gia2.jpg)

![haber](https://burakpehlivan.org/tuid_images/gia3.jpg)

![haber](https://burakpehlivan.org/tuid_images/gia4.jpg)

![haber](https://burakpehlivan.org/tuid_images/gia5.jpg)

![haber](https://burakpehlivan.org/tuid_images/gia6.jpg)

![haber](https://burakpehlivan.org/tuid_images/gia7.jpg)

![haber](https://burakpehlivan.org/tuid_images/gia8.jpg)

![haber](https://burakpehlivan.org/tuid_images/gia9.jpg)

![haber](https://burakpehlivan.org/tuid_images/gia11.jpg)

![haber](https://burakpehlivan.org/tuid_images/gia13.jpg)
