---
title: 'TUİD Buluşmaları''nın bu haftaki konuğu Olga Çubrikova''ydı*'
date: Wed, 21 Sep 2011 10:37:28 +0000
draft: false
tags: ["Diplomasi", "TUİD", "TUİD (Türk Ukrayna İşadamları Derneği)"]
type: post
---



![haber](https://burakpehlivan.org/tuid_images/olga.jpg)

Bu yıl 8.’si düzenlenen YES(Yalta European Strategy) forumunun açılışı Ukrayna Cumhurbaşkanı Yanukoviç ve İsrail Devlet Başkanı Şimon Perez tarafından yapılmıştı. Foruma, eski İngiltere başbakanı Tony Blair’den, İsveç Dışişleri Bakanı Carld Bildt’e   geniş bir uluslar arası katılım sağlanmış,  Ukrayna ise Başbakan Azarov ve Başbakan yardımcısı Kolesnikov’un da dahil olduğu çok sayıda siyasetçi , diplomat ve gazeteci tarafından temsil edilmişti. Türkiye'den ise YES’e başta başmüzakereci Egemen Bağış ve AKPM Başkanı Mevlut Çavuşoğlu olmak üzere, çok sayıda siyasetçi, diplomat ve işadamı ilgi göstermişti.

Forumun kapanış partisi Onur İnşaat’ın sponsorluğunda “Türk ve Ukrayna Gecesi” ismiyle gerçekleştirilmiş ve gerek forumun genelindeki oturumlarda, gerekse kapanış partisiyle Türkiye ön plana çıkmıştı.

7 yıl Ukrayna’nın Ankara Büyükelçiliği’nde görev yapmış ve şu anda Ukrayna Dışişleri Bakanı Danışmanı olan OlgaÇubrikova,  YES’de “Türkiye ve Ukrayna Avrupa’nın Çin’i mi” oturumunda gündeme gelenlerin yanı sıra Ukrayna ve Türkiye İlişkileri’ne ilişkin düşüncelerini Türk ve Ukraynalı işadamlarıyla paylaştı.

**Türkiye ve Ukrayna Avrupa’nın Çin’i mi?**

Ukrayna Başbakan Yardımcısı Kolesnikov, Başmüzakereci Egemen Bağış, İsveç Dışişleri Bakanı Carl Bildt,AKPM Başkanı Mevlut Çavuşoğlu, Peterson İnstitut Baş Uzmanı Anders Aslund katılım gösterdiği oturumdan satır başları,

Egemen Bağış, Bundan 5-10 yıl sonra inşallah “AB, Türkiye ve Ukrayna’yı neden kaybetti” konulu bir forum gerçekleşmez.

Kolesnikov, Ukrayna için potansiyel vaat  eden sektörler makine, dünyanın en verimli topraklarına sahip olmasıyla tarım ve ülkenin nadide güzellikleri ve zengin tarihiyle turizmdir. Ukrayna, turizminin gelişmesinde Türkiye’nin turizm teşvik modelinden istifade  edebilir.

Anders Aslund , Ukrayna Türkiye’nin yolsuzlukla mücadele deneyiminden faydalanabilir, ayrıca Türkiye’nin yüksek eğitim sistemi, iş dünyasınn taleplerine daha uygun, Ukrayna yüksek eğitiminde yapacağı reformda Türkiye ile işbirliğine gidebilir.

Carl Bildt, Türkiye ve Ukrayna ekonomik işbirliğini geliştirmeli ve yalnızca fason imalatla değil dünyada bilinecek yüksek katma değerli markalarla dünya ticaretinde boy göstermeli

Olga Çubrikova’nın sunumu sonrasında gerçekleşen soru-cevap bölümünde TUİD Başkan Vekili Burak Pehlivan, Türk işadamları olarak en önemli beklentilerinin Ukrayna ve Türkiye arasında Serbest Ticaret Antlaşması’nın imzalanması olduğunu belirtti. Avrupa Birliği ile Serbest Ticaret Antlaşması(STA)imzalama yolunda büyük mesafe alan Ukrayna’nın, bu antlaşmaya parelel Türkiye ile  STA imzalamasının hem iki ülke işadamının hem de  iki ülke tüketicisinin yararına olduğuna dikkat çekti.

Eğitimi,  bilgisi, deneyimi ve Türk Ukrayna İlişkileri’ne dair geniş hakimiyeti ile Türk işadamlarının beğenisini kazanan OlgaÇubrikova’ya toplantının sonunda Türk Ukrayna İlişkileri’ne yaptığı üstün katkılardan dolayı teşekkür plaketi TUİD Başkan Vekili Burak Pehlivan tarafından takdim edildi.

![](http://arsiv.tuid.org.ua/images/haber/DSCN0122.JPG)

\* \*Kiev Milli Taras Şevçenko Üniversitesi Doğu Bilimleri Bölümü ve Gazetecilik Enstitüsü’nden mezun olan ve Türkoloji üzerine doktora yapan Çubrikova, Ukrayna’nın Ankara Büyükelçiliği’nde yedi yıl görev yaptı. Çubrikova hali hazırda Ukrayna Dışişleri Bakan Danışmanı görevini sürdürmektedir.


Olga Çubrikova Türkiye’nin iç ve dış siyaseti, ekonomisi, turizm sektörü ve Türkiye Cumhuriyeti’nin kuruluş temellerinin yanı sıra Ukrayna-Türkiye ilişkilerinin ele alındığı Türkçe'ye de çevrilen “Bilmediğimiz Türkiye” kitabının yazarıdır.






