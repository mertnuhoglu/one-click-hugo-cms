---
title: 'Ukrayna ve Avusturya''daki Türk İşadamları Viyana''da Biraraya Geldi'
date: Fri, 27 Sep 2013 07:56:04 +0000
draft: false
tags: ["Avusturya", "MÜSİAD Avusturya", "TUİD", "TUİD (Türk Ukrayna İşadamları Derneği)", "TÜMSİAD Avusturya"]
type: post
---

[![fotoğrafm](https://burakpehlivan.org/wp-content/uploads/2013/09/fotoğrafm.jpg)](https://burakpehlivan.org/1902/ukraynadaki-ve-avusturyadaki-turk-isadamlari-viyanada-biraraya-geldi/fotografm/)

Avusturya’nın başkenti Viyana'da temaslarda bulunan, Türk Ukrayna İşadamları Derneği (TUİD) heyeti, TÜMSİAD Avusturya ve MÜSİAD Avusturya derneklerini ziyaret etti.

TÜMSİAD Avusturya'nın Genel Merkezi'nde gerçekleşen görüşmede, TUİD Başkanvekili Burak Pehlivan, Doğu Avrupa’daki Türk işadamları dernekleri arasında bir iletişim platformu olması planlanan Doğu Avrupa Türk İşadamları Dernekleri Birliği (DAİB) projesi konusunda ve TUİD hakkında TÜMSİAD yöneticilerine bilgi verdi.

TÜMSİAD Avusturya Yönetim Kurulu Başkanı Efraim Özkan ise, Türkiye’nin 50 şehrinde ve Avrupa’nın 10 ülkesinde faaliyette bulunduklarını belirterek, binlerce Türk şirketinin faaliyet gösterdiği Avusturya’da daha ziyade küçük ve orta boy işletmelerden oluşan 80 üyeye sahip olduklarını ifade etti.

Efraim Özkan, başka ülkelerdeki Türk işadamı dernekleriyle ilişkileri geliştirmeye çalıştıklarını, Avusturya’nın konumu itibarıyla önemli bir geçiş ve ticaret noktası olduğunu söyleyerek sözlerini tamamladı.

MÜSİAD AVUSTURYA’NIN 100’DEN FAZLA ÜYESİ VAR

TUİD heyetinin, MÜSİAD Avusturya Genel Merkezi'ne ziyareti ise, derneğin Yönetim Kurulu Başkanı Faruk Can’ın dernek ve Avusturya ekonomisi hakkında yaptığı kısa bir sunum yaptı.

Faruk Can, Ukrayna’dan konukları aralarında görmekten mutlu olduklarını, kuruluşu 90’lı yılların başına dayanan MÜSİAD Avusturya’nın son yıllarda yeniden yapılanarak bugün 100’den fazla üyeye sahip, etkin bir Türk işadamı derneği haline geldiğini belirtti.

DAİB projesi kapsamında Avusturya’daki işadamı derneklerine nezaket ziyareti yaptıklarını ifade eden Burak Pehlivan ise bölgedeki sivil toplum kuruluşlarının karşılıklı iletişimde bulunmasının önemine değindi.

TUİD İstanbul Temsilcisi Mehmet Seyfettin Küçük ise, 90’lı yıllardan beri ticaret yaptığı Ukrayna’nın, eğitimli insan, tarıma elverişli geniş toprakları ve 45 milyonluk nüfusuyla Türk işadamları açısından yatırım potansiyeli arz etiğini dile getirdi.

Ukrayna’daki Türk iş dünyasının gücüne dikkat çeken  Küçük, Avrupa’da yerleşik Türk işadamlarını Ukrayna’ya riskleri doğru hesaplama koşuluyla yatırım yapmaya davet ettiklerini söyledi.

TUİD Başkanvekili Burak Pehlivan, İstanbul Temsilcisi Mehmet Seyfettin Küçük ve Yönetim Kurulu Üyesi Aziz Şimşek’ten oluşan TUİD heyetinin, MÜSİAD Avusturya Genel Merkezine yaptığı ziyaret hatıra fotoğrafı çekilmesiyle sona erdi.

Kaynak: http://www.bugun.com.tr/son-dakika/tuid-avusturyadaki-turk-isadami--haberi/806992
http://www.zaman.com.tr/gundem\_tuid-avusturyadaki-turk-isadami-derneklerini-ziyaret-etti\_2142626.html

[![fotoğraf](https://burakpehlivan.org/wp-content/uploads/2013/09/fotoğraf.jpg)](https://burakpehlivan.org/1902/ukraynadaki-ve-avusturyadaki-turk-isadamlari-viyanada-biraraya-geldi/fotograf/)

[![fotoğraf3](https://burakpehlivan.org/wp-content/uploads/2013/09/fotoğraf3.jpg)](https://burakpehlivan.org/1902/ukraynadaki-ve-avusturyadaki-turk-isadamlari-viyanada-biraraya-geldi/fotograf3/)