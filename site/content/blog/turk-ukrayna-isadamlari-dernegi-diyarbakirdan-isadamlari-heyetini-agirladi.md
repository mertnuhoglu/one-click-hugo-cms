---
title: 'Türk Ukrayna İşadamları Derneği, Diyarbakır''dan İşadamları Heyetini ağırladı'
date: Mon, 18 Nov 2013 19:54:58 +0000
draft: false
tags: ["cahit sıtkı tarancı", "diyarbakır kuyumcular odası", "Diyarbakır Kuyumcular ve Sarraflar Odası", "Dr. Serkan Taşdelen", "Edip Paçal", "Mustafa Akkul", "TUİD (Türk Ukrayna İşadamları Derneği)", "Türk Ukrayna İşadamları Derneği", "ukraynada"]
type: post
---

[![DSCN6751](https://burakpehlivan.org/wp-content/uploads/2013/11/DSCN67511.jpg)](https://burakpehlivan.org/wp-content/uploads/2013/11/DSCN67511.jpg)
Diyarbakır Kuyumcular ve Sarraflar Odası yönetim kurulu, Ukrayna’daki çalışmaları kapsamında, Türk Ukrayna İşadamları Derneği Genel Merkezi’ni ziyaret etti. Ziyarette heyete, kendisi de Diyarbakırlı olan TUİD üyesi Dr. Serkan Taşdelen eşlik etti.

TUİD yönetim kurulu başkanı Burak Pehlivan ziyaretin başında konuklara, TUİD, Ukrayna ekonomisi, iki ülke ekonomik ilişkileri ve Ukrayna Türk İş Dünyası konusunda kısa bir sunum yaparken, Türkiye’nin her yerinden konuk ağırladıklarını, bugüne kadar “Bursa, Isparta, Samsun, Hatay, Ankara gibi birçok şehirden işadamları heyetlerinin derneği ziyaret ettiğini belirterek, TUİD genel merkezinde ilk kez Diyarbakır’dan bir işadamı grubunu ağırlamaktan mutlu olduklarını ifade etti. Burak Pehlivan, kendisinin de birkaç kez bulunduğu Diyarbakır’ın, Türkiye’nin çok güzel bir şehri olduğunu ancak şehrin tanıtımının daha iyi yapılması gerektiğini, özellikle turizmde kentin önemli bir potansiyel içerdiğini düşündüğünü belirterek sözlerini tamamladı.


Akkul, “Ukrayna Bölgede önemli bir ülke”
----------------------------------------


Diyarbakır Kuyumcular ve Sarraflar Odası başkanı Mustafa Akkul ise, Diyarbakırlı kuyumcular olarak, kentte yurtdışı ziyaretlerde öncü olduklarını, bu kapsamda bugüne kadar Dünya’nın en büyük mücevher ihracatçısı İtalya’yı, Birleşik Arap Emirlikleri ve Tayland’ı ziyaret ettiklerini belirterek, dördüncü duraklarının ise bölgede önemli bir ülke olan Ukrayna olduğunu söyleyerek sözlerine devam etti. Başkan Akkul, “ Diyarbakır ülkemizde ne yazık ki bugüne kadar zanaatkarlarıyla, kültürüyle, tarihiyle, turizmiyle, mutfağı ve ticareti ile yeterince gündeme gelmedi ancak bundan sonra bu konularla gündeme gelecek ve ülke ekonomimize önemli bir katkıda bulunacaktır” dedi.


Diyarbakır’da binlerce yıllık kuyumculuk geleneği var
-----------------------------------------------------


“Tanıtım konusunda sizin eleştirilerinize katılıyorum” diyerek sözlerine devam eden Mustafa Akkul, “biz Diyarbakırlılar olarak şehrimizi bölgede Gaziantep ve Mardinliler’in yaptığı gibi yeterince tanıtamadık ancak önümüzdeki dönemde bu açığı hızla kapatacağız. Şehrimizin inanç ve kültür turizmiyle, mutfağıyla, tarihi eserleriyle inanılmaz bir potansiyeli var, ayrıca Diyarbakır, Türkiye’nin bölgedeki önemli bir ihracat üssü olabilir” dedi. Diyarbakır Kuyumcular Odası Başkanı, “şehrimizde binlerce yıllık bir kuyumculuk geleneği var, bugün hasır bileziğin yalnız ülkemizde değil, tüm dünyada imal edilebildiği tek yer Diyarbakır’dır, TUİD yönetimine burada gördüğümüz sıcak karşılama ve evsahipliği için teşekkür ediyoruz” diyerek sözlerini tamamladı.


Yurtdışı Ticari Heyet ziyaretleri, yalnız ticaret açısından değil, ülkemizin ve şehirlerimizin tanıtılması için de bir fırsat
-----------------------------------------------------------------------------------------------------------------------------


Heyet üyelerinden Edip Paçal ise şehri tanıtan kısa bir sunum yaparken, İtalyanlar, İspanyollar birçok şehirlerini çok güzel tanıtırken, biz İstanbul’u bile son yıllarda ancak doğru biçimde tanıtmaya başladık, bu tarz yurtdışı geziler yalnız ticaretimiz açısından değil, ülkemizi, şehirlerimiz tanıtmak için de önemli bir fırsattır” dedi.

Ziyaret, Diyarbakır Kuyumcular ve Sarraflar Odası Başkanı Mustafa Akkul tarafından, ünlü şair Cahit Sıtkı Tarancı’nın Diyarbakır’da müze haline getirilen evi’nin resminin işlendiği Bakır çalışmanın TUİD başkanvekili Burak Pehlivan’a takdim edilmesi ve hatıra fotoğrafı alınmasıyla sona erdi.

[![DSCN6757](https://burakpehlivan.org/wp-content/uploads/2013/11/DSCN6757.jpg)](https://burakpehlivan.org/wp-content/uploads/2013/11/DSCN6757.jpg)[![DSCN6750](https://burakpehlivan.org/wp-content/uploads/2013/11/DSCN6750.jpg)](https://burakpehlivan.org/wp-content/uploads/2013/11/DSCN6750.jpg)[![DSCN6743](https://burakpehlivan.org/wp-content/uploads/2013/11/DSCN6743.jpg)](https://burakpehlivan.org/wp-content/uploads/2013/11/DSCN6743.jpg)[![DSCN6745](https://burakpehlivan.org/wp-content/uploads/2013/11/DSCN6745.jpg)](https://burakpehlivan.org/wp-content/uploads/2013/11/DSCN6745.jpg)[![DSCN6746](https://burakpehlivan.org/wp-content/uploads/2013/11/DSCN6746.jpg)](https://burakpehlivan.org/wp-content/uploads/2013/11/DSCN6746.jpg)[![DSCN6761](https://burakpehlivan.org/wp-content/uploads/2013/11/DSCN6761.jpg)](https://burakpehlivan.org/wp-content/uploads/2013/11/DSCN6761.jpg)