---
title: 'Yunanistan Türk Yatırımcılar’ı Bekliyor'
date: Wed, 12 Dec 2012 19:58:54 +0000
draft: false
tags: ["Ali Sakallıoğlu", "Atina Ticaret Başmüşaviri", "Aziz Şimşek", "Doğu Avrupa Türk İşadamları Dernekleri Birliği", "İsmail Tulukçu", "TUİD (Türk Ukrayna İşadamları Derneği)", "Türk Ukrayna İşadamları Derneği yunanistan ziyateti", "Türk Yunan İş Konseyi", "Yunan Sanayiciler Birliğii", "Yunanistan yatırımlar", "Yunanistan'da Türk Sermayesi"]
type: post
---

[![](https://burakpehlivan.org/wp-content/uploads/2012/12/yunanistan-turk-yatirimcilari-bekliyor1.jpg "yunanistan-turk-yatirimcilari-bekliyor")](https://burakpehlivan.org/wp-content/uploads/2012/12/yunanistan-turk-yatirimcilari-bekliyor1.jpg)Türk Ukrayna İşadamları Derneği’nin Yunanistan ziyareti kapsamında, TUİD Başkanvekili Burak Pehlivan ve yönetim kurulu üyesi Aziz Şimşek  ilk olarak Türkiye Cumnhuriyeti Atina Ticaret Başmüşvariliği'ni daha sonra ise Yunanistan Sanayiciler Birliği(SEV) 'i ziyaret etti. Atina Ticaret Başmüşaviri Ali Sakallıoğlu’nun makamında yapılan ilk görüşmede,  Atina Ticaret Müşaviri İsmail Tulukçu da hazır bulundu.

Ziyaretin ana gündem maddesi TUİD’in öncülüğünde gelişen Doğu Avrupa Türk İşadamları Dernekleri Birliği projesi DAİB oldu. Proje ve proje ile ilgili bugüne kadar yapılan çalışmalar hakkında Atina ticaret başmüşavirini bir sunum ile bilgilendiren TUİD başkanvekili Burak Pehlivan, sunumunda ayrıca Ukrayna’daki son ekonomik duruma ve Ukrayna’da Türk sermayesine de değindi. Pehlivan, “Ukrayna’da 700 civarında Türk sermayeli firma faaliyet gösteriyor, direk ve üçüncü ülkelerden gönderilen sermaye ile birlikte ülkedeki Türk yatırımları 1,5 milyar $’ın üzerinde” dedi. TUİD Başkanvekli, Yunanistan’ın önemli bir ülke olduğunu, aynı Ukrayna’da olduğu gibi ülke ihracatında Türkiye’nin 2. sırada yer aldığını belirterek, Yunanistan’daki ve Ukrayna’daki Türk işadamları oluşumları arasındaki iletişimin gelişmesinin olumlu etkilerinin mutlaka görüleceğini belirterek sözlerini tamaladı.

Anlatılanlardan etkilendiğini belirten Atina Ticaret Başmüşaviri Ali Sakallıoğlu, Ukrayna’daki Türk İş Dünyası’nın yaptığı çalışmaları takdir ettiklerini, Doğu Avrupa’daki Türk işadamları dernekleri arasında bir iletişim platformu olacak DAİB projesini ise desteklediklerini belirtti. Sakallıoğlu, “Türkiye’de 430 Yunan sermayeli firma varken, Yunanistan’da ise bugün yalnızca 15 Türk sermayeli firmadan söz edebiliyoruz, son birkaç yıldır Yunanistan’da Türk işadamlarına karşı bir sevgi var, Türkler ülkeye yatırım için davet ediliyor, bu olumlu havayı fırsata çevirmek gerekir” dedi. Atina Ticaret Başmüşaviri, en son D-Marin’in Atina’nın en büyük ve popüler marinasının yarısını satın aldığını, Ziraat Bankası’nın ise güçlü sermaye yapısı ile Yunan Bankacılık sektöründe gıpta ile bakılan bir kurum olduğunu belirterek, “doğru sektörler belirlendiği takdirde Yunanistan, bugün hiç olmadığı kadar Türk yatırımcılar açısından cazip fırsatlar sunuyor” dedi.

TUİD Yönetim Kurulu üyesi Aziz Şimşek ise, 200’ü bulan üye sayıları ile Ukrayna’daki Türk sermayesininin önemli bir bölümünü dernek olarak temsil ettiklerini ifade etti. Şimşek, Doğu Avrupa’da bulunan onlarca Türk işadamı derneğininin birbirlerine verebilecekleri çok şeyin olduğunu belirterek, “yurtdışındaki Türk işadamları dernekleri arasındaki bilgi alışverişi önemli, bizim iyi yaptığımız işler var, başka derneklerin bizden daha iyi yorumladıkları alanlar var, biz birbirimizin artılarını alır, birleştirebilirsek çok daha güçlü yapılara kavuşuruz, bu anlamda DAİB önemli bir platform işlevi görecektir” diyerek sözlerini tamamladı.

TUİD Heyeti daha sonra, Yunanistan’ın TUSİAD’ı olarak nitelendirilen SEV(Hellenic Federation of Enterprises)’ı ziyaret ederek, burada Türk Yunan İş Konseyi Başkanı Dimitris Papanicolau ve SEV Dışilişkiler koordinatörü Ioannis Patsiavos ile görüştüler. Başkan Papanicolau, Ukrayna’ya birçok kez geldiğini ve özellikle enerji alanında Ukrayna ile ilgilendiğini belirterek, Ukrayna’daki Türk işadamlarıyla işbirliğine gitmekten mutlu olacaklarını ifade etti. Konsey Başkanı, 6 Şubat’ta 20 kişilik bir işadamı delegasyonu ile Kiev’e yapmaya planladıkları gezide TUİD üyesi işadamlarıyla görüşerek, gerekirse ortak bir iş forumu gerçekleştirmek istediklerini söyledi. Dimitris Papanicolau, Türk işadamlarının bölgedeki etkinliklerinin arttığını gözlemlediklerini, güzel yatırım fırsatları sunan Yunanistan’da daha çok Türk işadamı görmek istediklerini belirterek sözlerini tamamladı.

TUİD Başkanvekili Burak Pehlivan ise Türk Ukrayna İşadamları Derneği’nin daha önce Türk-Ukrayna-Pakistan iş forumunu Kiev’de gerçekleştirdiğini ve bu forumun alanında Ukrayna’da bir ilk olduğunu belirterek, Ukrayna’ya gelecek Yunanlı işadamları ile kendi üyelerinin görüşmesini sağlayacakları bir platformu şubat ayında SEV’in yapacağı Ukrayna seyahatinde oluşturacaklarını ifade ederek, kendilerine gösterilen sıcak konukseverlikten dolayı başkan Papanicolau’ya teşekkür edererk, sözlerini tamamladı.
Ziyaret iki kurum arasında bir işbirliği protokolü düzenlenmesiyle sona erdi.

 

[http://tuid.org.ua/yunanistan-turk-yatirimcilari-bekliyor](http://tuid.org.ua/yunanistan-turk-yatirimcilari-bekliyor)

![](https://lh5.googleusercontent.com/-qIjf_GV__Jc/UMjip-Cs5gI/AAAAAAAADKo/-a4852B4HW8/s616/P1000003.JPG)

[![](https://burakpehlivan.org/wp-content/uploads/2012/12/yunanistan-turk-yatirimcilari-bekliyor.jpg "yunanistan-turk-yatirimcilari-bekliyor")](https://burakpehlivan.org/wp-content/uploads/2012/12/yunanistan-turk-yatirimcilari-bekliyor.jpg)

![](https://lh5.googleusercontent.com/-D1ReC4BOa88/UMjis-j4FOI/AAAAAAAADLI/FYw0ZM5L2_I/s616/P1000015.JPG)