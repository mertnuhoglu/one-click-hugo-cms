---
title: 'Avrupa İmar ve Kalkınma Bankası’ndan Ukrayna ekonomisine tam destek'
date: Thu, 19 Feb 2015 20:14:32 +0000
draft: false
tags: ["AİKB", "ali bulut", "Avrupa İmar ve Kalkınma Bankası", "Belkıs Gürsel Güleç", "destek", "ebrd", "Emre Manav", "hakan yılmaz", "Okan A:kbaşlar", "Saygun Kantoğlu", "Şevki Acuner", "tam", "TUİD (Türk Ukrayna İşadamları Derneği)", "Ukrayna ekonomisine"]
type: post
---

[![IMG_2952](https://burakpehlivan.org/wp-content/uploads/2015/02/IMG_2952.jpg)](https://burakpehlivan.org/wp-content/uploads/2015/02/IMG_2952.jpg)
Ukrayna’da kamunun ve özel sektörün en büyük kreditörü olan ve yalnızca 2014 yılında Ukrayna’da 1.2 milyar Euro kredi kullandıran Avrupa İmar ve Kalkınma Bankası(AİKB) Ukrayna direktörü kıdemli bankacı Şevki Acuner, Türk Ukrayna İşadamları Derneği’nde (TUİD) ülkedeki Türk işadamları ve profesyoneller ile birlikte bir araya gelerek, Ukrayna’da ekonominin bugünkü durumunu, beklentileri ve riskleri değerlendirdi. TUİD başkanvekili Burak Pehlivan’ın moderatörlüğünü yaptığı toplantıya, T.C Kiev Büyükelçiliği Müsteşarı Emre Manav, Başkatip Okan Akbaşlar, T.C. Kiev ticaret müşaviri Belkıs Gürsel Güleç, THY Ukrayna Genel müdürü Hakan Yılmaz, TUİD yönetim kurulu üyeleri, TUİD eski başkanvekillerinden Saygun Kantoğlu, TUİD üyeleri, ülkedeki Türk işadamları ve profesyoneller katılım gösterdi.

Toplantının başında kısa bir konuşma yapan TUİD başkanvekili Burak Pehlivan, ülkedeki en önemli uluslararası finans kurumlarından birinin başında bir Türkiye Cumhuriyeti vatandaşı olmasının, ülkedeki Türk iş dünyası için büyük bir şans olduğunu belirterek, “Şevki Acuner hafta sonu Ukrayna cumhurbaşkanı ve başbakanı ile görüştü, günlük çalışma temposu içerisinde sayısız toplantı gerçekleştiriyor, rapor yazıyor, ayrıca sürekli seyahatler içerisinde, bugünkü toplantıya ise Ukrayna Yüksek Meclisi’nde kurumu tarafından yapılan bir sunumdan sonra, çok sıkışık programına rağmen katılım gösterdi, bu konuda kendisine müteşekkiriz”, dedi. Pehlivan, Şevki Acuner’in bir buçuk yılı aşkın bir süredir Ukrayna’da görev yaptığını, bu süreçte Türk işadamlarının, Acuner’in tavsiyeleri ve yorumlarından oldukça istifa ettiklerinin altını çizerken, bugünün bir başka özelliğinin ise Şevki Acuner’in Türk Ukrayna İşadamları Derneği’ni en yeni üyesi olması olduğunu hatırlattı.

AİKB Ukrayna direktörü Şevki Acuner, banka olarak Ukrayna’ya desteklerinin hem özel hem kamu sektöründe artarak sürdüğünü, Batı Ukrayna’da, Lvov’da bir ofis açtıklarını, özellikle tarım sektöründe daha küçük ölçekli yatırımların da finansmanını yapmalarını kolaylaştıracak bir sistem kurmaya çalıştıklarını belirtti. Acuner, ülkenin milli para biriminin son 1 yıl içerisinde dolar karşısında keskin bir biçimde değer kaybettiğini, enflasyonun yükseldiğini, döviz rezervlerinin ise hızla azalarak 2 aylık ithalatı bile karşılayamayacak seviyelere gerilediğini hatırlatırken, her şeye ve olumsuz ekonomik görünüme rağmen, reformlar konusunda uluslararası toplumun da desteğiyle mesafe alındığı takdirde, ülkenin geleceğine olumlu baktığını söyledi. AİKB Ukrayna direktörü, Ukrayna’daki ekonomik sorunların gölgesinde, bugünkü toplantıya gösterilen yüksek ilginin, Ukrayna Türk iş dünyasının dinamikliğinin göstergesi olduğunu ifade ederken, “ekonomik olarak daha da zor günlerle karşılaşabiliriz ancak reformlar konusunda sabır ve irade gösterildiği takdirde olumlu sonuçlar alınabilecektir” dedi.

TUİD Herson temsilcisi Ali Bulut’un bir sorusunu cevaplayan Acuner, tarım sektörünün ülkedeki sıkıntılı yatırım iklimine rağmen, yabancı sermaye açısından cazibesini koruduğunu ve bu alanda yeni yatırımlar olacağını işaret etti. Kıdemli bankacı, kişi başına geliri ekonomik küçülme ve yerel paradaki güçlü devalüasyona paralel Moldova, Gürcistan seviyesine düşen Ukrayna’nın eğitimli işgücü düzeyinin ise komşu Polonya, Slovakya gibi ülkelere yakın olduğunu, ülkede istikrarın sağlanmasıyla bu karşılaştırmalı avantajdan yararlanmak isteyen özellikle Avrupalı firmaların Ukrayna’da sanayiye dönük yatırımları olacağını öngördüğünü ifade etti. Acuner sözlerini “Ukrayna’yı burada bulanan hepiniz gibi çok seviyorum, bu güzel ülkenin barış ve refah içerisindeki günlere en kısa zamanda ulaşacağını temenni ediyorum” diyerek tamamladı.

Türk Ukrayna İşadamları Derneği Genel Merkezi’nde gerçekleşen ekonomik bilgilendirme toplantısı sonrasında, dernek başkanvekili Burak Pehlivan, Avrupa İmar ve Kalkınma Bankası Ukrayna direktörü Şevki Acuner’e dernek üyelik belgesi ve teşekkür plaketi takdim ederken, etkinlik katılımcıları toplu hatıra fotoğrafı çektirdi. Türkiye’nin en büyük plastik boru üreticisi ve TUİD yönetim kurulu üyesi Kalde Grubu(Berke Plastik)sponsorluğunda gerçekleşen organizasyonda, Türk tatları ve Kiev Intercontinental Otel’in ikramları, konuklara sunuldu.

_\*Şevki Acuner Kimdir?: Lisans eğitimini Boğaziçi Üniversitesi işletme bölümünde tamamlamış, yüksek lisans derecesini ise İsveç, Stockholm Üniversitesi'nde almıştır. Royal Bank of Canada'da 20 yılı aşkın bir süre kurumsal bankacılık alanında çalışan Acuner, son 15 yıldır Avrupa İmar ve Kalkınma Bankası'nda görev yapmaktadır. Şevki Acuner, Ukrayna'da hala en büyük yabancı kreditör olan ve önümüzdeki 3 yıl içerisinde ülkede kamuyu ve  özel sektörü 5 milyar €'luk bir hacimde kredilendirecek olan bankanın 2013 haziran ayından beri Ukrayna genel müdürlüğü görevini sürdürmektedir. _

Kaynak: www.tuid.org.ua

![IMG_2907](https://burakpehlivan.org/wp-content/uploads/2015/02/IMG_2907.jpg)

[![IMG_2903-001](https://burakpehlivan.org/wp-content/uploads/2015/02/IMG_2903-001.jpg)](https://burakpehlivan.org/wp-content/uploads/2015/02/IMG_2903-001.jpg)

[![IMG_2940](https://burakpehlivan.org/wp-content/uploads/2015/02/IMG_2940.jpg)](https://burakpehlivan.org/wp-content/uploads/2015/02/IMG_2940.jpg)

![IMG_2885](https://burakpehlivan.org/wp-content/uploads/2015/02/IMG_2885.jpg)

![IMG_2892](https://burakpehlivan.org/wp-content/uploads/2015/02/IMG_2892.jpg)

![IMG_2918](https://burakpehlivan.org/wp-content/uploads/2015/02/IMG_2918.jpg)

![IMG_3015](https://burakpehlivan.org/wp-content/uploads/2015/02/IMG_3015.jpg)

![IMG_3034](https://burakpehlivan.org/wp-content/uploads/2015/02/IMG_3034.jpg)

![IMG_3004](https://burakpehlivan.org/wp-content/uploads/2015/02/IMG_3004.jpg)

![IMG_2945](https://burakpehlivan.org/wp-content/uploads/2015/02/IMG_2945.jpg)

![IMG_2910](https://burakpehlivan.org/wp-content/uploads/2015/02/IMG_2910.jpg)

[![IMG_2854](https://burakpehlivan.org/wp-content/uploads/2015/02/IMG_2854.jpg)](https://burakpehlivan.org/wp-content/uploads/2015/02/IMG_2854.jpg)

[![IMG_2861](https://burakpehlivan.org/wp-content/uploads/2015/02/IMG_2861.jpg)](https://burakpehlivan.org/wp-content/uploads/2015/02/IMG_2861.jpg)

![IMG_2996](https://burakpehlivan.org/wp-content/uploads/2015/02/IMG_2996.jpg)

![IMG_3032](https://burakpehlivan.org/wp-content/uploads/2015/02/IMG_3032.jpg)

