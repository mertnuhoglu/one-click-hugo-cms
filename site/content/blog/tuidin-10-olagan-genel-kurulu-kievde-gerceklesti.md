---
title: 'TUİD’in 10. Olağan Genel Kurulu, Kiev’de gerçekleşti'
date: Sat, 01 Jun 2019 19:35:20 +0000
draft: false
tags: ["Genel Kurul", "TUİD", "TUİD (Türk Ukrayna İşadamları Derneği)", "Türk Toplumu", "Ukrayna", "Ukrayna Türk Toplumu", "Yağmur Ahmet Güldere"]
type: post
---

![](https://burakpehlivan.org/wp-content/uploads/2019/06/WhatsApp-Image-2019-06-01-at-17.45.46.jpeg)

Uluslararası Türk Ukrayna İşadamları Derneği’nin 10. Olağan Seçimli Genel Kurulu Türkiye Cumhuriyeti Kiev Büyükelçisi Yağmur Ahmet Güldere’nin de teşrifleriyle  Kiev Intercontinental Otel’de gerçekleşti. Seçime tek liste olarak giren mevcut yönetim kurulu başkanı Burak Pehlivan’ın listesi, genel kurula katılan üyelerinin tamamını oylarını alarak, rekor oyla seçildi.

TUİD Genel Kurulu Türkiye ve Ukrayna Milli Marşları’nın söylenmesiyle açılırken, divan kurulu başkanlığına Mehmet Seyfettin Küçük, divan kurulu üyeliklerine ise Natalia Osadcha ile Ali Kunt seçildiler. Genel Kurul’un açılış konuşmasını yapan TUİD yönetim kurulu başkanı Burak Pehlivan, ‘’Dernek olarak bu yıl 15. kuruluş yıldönümümüzü kutlayacağız. Bu 15 yıl zarfında 10 genel kurul yapmamız, altı farklı başkanın görev alması dinamik, demokratik bir yapının dernekte var olduğunun önemli bir göstergesi. Katılımcı, paylaşımcı, eşitlikçi anlayışımız ise bizi, TUİD’i bugün olduğu noktaya taşıdı.’’ dedi.

Pehlivan, yönetimleri boyunca büyük-küçük firma, sektör, iş insanı-profesyonel ayrımı yapmadıklarını iki yıllık dönemlerine toplamda 182 etkinlik sığdırdıklarına belirterek, yaptıkları çalışma ve faaliyetlerde sürekli desteklerini esirgemeyen Türkiye Cumhuriyeti Kiev Büyükelçiliğine, Ticaret Müşavirliğine, DEİK DTİK’e, Türkonfed’e, işbirliği halinde olunan Türk, Ukraynalı ve uluslararası iş dernek ve odalarıyla, Ukrayna’da faaliyette bulunan Uluslararası İş Dernekleri ve Odaları Üst Konseyine (ICBAC) ve diğer paydaş kurumlara teşekkür etti. Burak Pehlivan, ‘’tüm bu ve diğer paydaşlarımızın yanı sıra elbette mükemmele yakın bir dönem geçirmemizdeki en büyük pay sahibi sürekli desteğiniz ve yaptığınız maddi ve manevi katkılar ile siz değerli TUİD üyeleri oldunuz’’ dedi. Burak Pehlivan, 2018 yılında yurtdışındaki en başarılı Türk işadamları derneği olarak seçildiklerini, yine 2018’de TUİD’in başarıları ve yaptığı çalışmalardan ötürü Polonya’da, ''Polonya’nın ve Ukrayna’nın büyük dostu'' ödülüne layık görüldüğünü hatırlatırken, son olarak ise 22 ülkede faaliyet gösteren ve Türkiye'nin gönüllülük ve bağımsızlık esasına göre organize olmuş en büyük iş insanları örgütü olan Türkonfed’in yurtdışı federasyonu olan Türkonfed International’ın Başkanlığına seçildiklerini hatırlattı. TUİD başkanı başarılı bir genel kurul ve 10. Dönem dileyerek sözlerini tamamladı.

Türkiye Cumhuriyeti Kiev Büyükelçisi Yağmur Güldere ise konuşmasında Büyükelçilik olarak en yakın çalıştıkları kurumlardan birinin TUİD olduğunun altını çizdi. TUİD’i “Türkiye’nin Ukrayna’da iftihar ettiği projelerden biri” olarak nitelendiren Büyükelçi, “TUİD gerçekten faaliyetleriyle kendini gösteren ve fark yaratan bir organizasyon” dedi.

Ukrayna’da görevde olduğu 3,5 aylık sürede, Türkiye ile Ukrayna’nın çok büyük iş birliği potansiyeline sahip olduklarını gözlemlediğini belirten Güldere, “Büyükelçiliğimiz her zaman için buradaki vatandaşlara, iş adamı derneklerine, soydaşlarımıza destek olmayı sürdürecek. Ben Ukrayna’ya, büyük potansiyel arz eden Türkiye-Ukrayna ilişkilerinde sizlerle birlikte kalıcı eserler yapabilmek için geldim. Sizlerdeki enerji bana gurur, mutluluk ve umut veriyor” diye konuştu.

Türkiye-Ukrayna Serbest Ticaret Anlaşması (STA) hedefinin önemini vurgulayan Büyükelçi, “10 yılı aşkın süredir devam eden müzakereler var.  Sanıyorum AB üyelik müzakerelerinden sonra en uzun anlaşma müzakereleri olabilir bu. Bu anlaşmayı bir an evvel tamamlayıp, Türkiye ile Ukrayna arasındaki ticareti bugünkü 4,5 milyar dolar seviyesinden ilk etap 10 milyar dolara, ardından 20 milyar dolarlara doğru çıkarmak hepimizin öncelikle hedefi” dedi.

Konuşmalar sonrasında TUİD’in 9. Dönem faaliyetleriyle ilgili başkanvekili Ali Bulut bir sunum yaptı. İdari ve mali raporların okunması sonucunda,  9. Dönem yönetim kurulu idari ve mali açıdan oybirliğiyle ibra edildi. Daha sonra yapılan oylama sonucunda tek liste olarak seçimlere giren mevcut başkan Burak Pehlivan’ın listesi kullanılan oyların tamamını alarak, 10. Dönem için görev yetkisini TUİD genel kurulundan aldı.

TUİD Yönetim Kurulu Başkanı Burak Pehlivan, oy verme işlemi sonrası yaptığı konuşmaya TUİD üyelerine teşekkür ederek başladı. TUİD’de tek listeli seçimlerde en yüksek oy rekorunun kırıldığını belirten Pehlivan, “Bir başka unsur, TUİD ilk kez bir genel kurula bu kadar yüksek finansal rakamlarla girdi. Bu anlamda sizlere tekrar teşekkür ediyorum” dedi. Pehlivan, TUİD’in yeni dönemde de faaliyetlerinde süreklilik sağlamaya devam edeceğinin altını çizdi.

TUİD 10. Dönem Yönetim Kurulu şu isimlerden oluştu






































































**No**

**Adı-Soyadı**

**Temsil Ettiği Firma**

**1**

BURAK PEHLİVAN

POLİTEK IMPEKS

**2**

ALİ BULUT

AGRO ZETA

**3**

CENK GÜLTEKİN

ESAN ECZACIBAŞI

**4**

EMRE KARAAHMETOĞLLU

ONUR TAAHHÜT

**5**

FATİH AYDIN

UKRCONS

**6**

FATİH TEVER

WOOD INDUSTRIES

**7**

MEHMET SAÇAKLIOĞLU

METAL YAPI KONUT

**8**

MURAT GÜRÜNLÜ

OTOKOÇ

**9**

ORÇUN GÖMEÇ

EUROP BROKERS

**10**

UFUK BAŞARAN

LİMAK

**11**

VOLKAN TURHAN

KALDE GRUP

**12**

YETKİN KOCABAŞ

SOLGAR


TUİD’in Olağan Genel Kurulu Aile Fotoğrafı çekilmesiyle sona erdi.

Kaynak: tuid.org.ua , ukraynahayat.com

![](https://burakpehlivan.org/wp-content/uploads/2019/06/IMG_3215-3-Копировать.jpg)  ![](https://burakpehlivan.org/wp-content/uploads/2019/06/IMG_3226-7-Копировать.jpg) ![](https://burakpehlivan.org/wp-content/uploads/2019/06/IMG_3229-8-Копировать.jpg) ![](https://burakpehlivan.org/wp-content/uploads/2019/06/IMG_3261-21-Копировать.jpg) ![](https://burakpehlivan.org/wp-content/uploads/2019/06/IMG_3276-26-Копировать.jpg) ![](https://burakpehlivan.org/wp-content/uploads/2019/06/IMG_3330-48-Копировать.jpg) ![](https://burakpehlivan.org/wp-content/uploads/2019/06/IMG_3340-53-Копировать.jpg)  ![](https://burakpehlivan.org/wp-content/uploads/2019/06/IMG_3355-57-Копировать.jpg) ![](https://burakpehlivan.org/wp-content/uploads/2019/06/IMG_3365-60-Копировать.jpg)  ![](https://burakpehlivan.org/wp-content/uploads/2019/06/IMG_3386-72-Копировать.jpg) ![](https://burakpehlivan.org/wp-content/uploads/2019/06/IMG_3387-73-Копировать.jpg) ![](https://burakpehlivan.org/wp-content/uploads/2019/06/IMG_3392-74-Копировать.jpg) ![](https://burakpehlivan.org/wp-content/uploads/2019/06/IMG_3396-76-Копировать.jpg) ![](https://burakpehlivan.org/wp-content/uploads/2019/06/IMG_3401-78-Копировать.jpg) ![](https://burakpehlivan.org/wp-content/uploads/2019/06/IMG_3402-79-Копировать.jpg)  ![](https://burakpehlivan.org/wp-content/uploads/2019/06/IMG_3408-84-Копировать.jpg) ![](https://burakpehlivan.org/wp-content/uploads/2019/06/IMG_3416-87-Копировать.jpg) ![](https://burakpehlivan.org/wp-content/uploads/2019/06/IMG_3420-89-Копировать.jpg) ![](https://burakpehlivan.org/wp-content/uploads/2019/06/IMG_3428-93-Копировать.jpg) ![](https://burakpehlivan.org/wp-content/uploads/2019/06/IMG_3432-95-Копировать.jpg) ![](https://burakpehlivan.org/wp-content/uploads/2019/06/IMG_3442-98-Копировать.jpg) ![](https://burakpehlivan.org/wp-content/uploads/2019/06/IMG_3444-100-Копировать.jpg) ![](https://burakpehlivan.org/wp-content/uploads/2019/06/IMG_3446-102-Копировать.jpg) ![](https://burakpehlivan.org/wp-content/uploads/2019/06/IMG_3452-105-Копировать.jpg) ![](https://burakpehlivan.org/wp-content/uploads/2019/06/IMG_3454-106-Копировать.jpg) ![](https://burakpehlivan.org/wp-content/uploads/2019/06/IMG_3455-107-Копировать.jpg) ![](https://burakpehlivan.org/wp-content/uploads/2019/06/IMG_3472-116-Копировать.jpg) ![](https://burakpehlivan.org/wp-content/uploads/2019/06/IMG_3479-117-Копировать.jpg) ![](https://burakpehlivan.org/wp-content/uploads/2019/06/IMG_3480-118-Копировать.jpg)  ![](https://burakpehlivan.org/wp-content/uploads/2019/06/IMG_3484-120-Копировать.jpg) ![](https://burakpehlivan.org/wp-content/uploads/2019/06/IMG_3488-122-Копировать.jpg) ![](https://burakpehlivan.org/wp-content/uploads/2019/06/IMG_3506-130-Копировать.jpg) ![](https://burakpehlivan.org/wp-content/uploads/2019/06/IMG_3507-131-Копировать.jpg) ![](https://burakpehlivan.org/wp-content/uploads/2019/06/IMG_3514-135-Копировать.jpg) ![](https://burakpehlivan.org/wp-content/uploads/2019/06/IMG_3518-136-Копировать.jpg) ![](https://burakpehlivan.org/wp-content/uploads/2019/06/IMG_3520-137-Копировать.jpg) ![](https://burakpehlivan.org/wp-content/uploads/2019/06/IMG_3526-141-Копировать.jpg) ![](https://burakpehlivan.org/wp-content/uploads/2019/06/IMG_3527-142-Копировать.jpg) ![](https://burakpehlivan.org/wp-content/uploads/2019/06/IMG_3529-144-Копировать.jpg) ![](https://burakpehlivan.org/wp-content/uploads/2019/06/IMG_3536-147-Копировать.jpg) ![](https://burakpehlivan.org/wp-content/uploads/2019/06/IMG_3538-148-Копировать.jpg) ![](https://burakpehlivan.org/wp-content/uploads/2019/06/IMG_3540-149-Копировать.jpg) ![](https://burakpehlivan.org/wp-content/uploads/2019/06/IMG_3541-150-Копировать.jpg) ![](https://burakpehlivan.org/wp-content/uploads/2019/06/IMG_3545-153-Копировать.jpg) ![](https://burakpehlivan.org/wp-content/uploads/2019/06/IMG_3549-156-Копировать.jpg) ![](https://burakpehlivan.org/wp-content/uploads/2019/06/IMG_3554-160-Копировать.jpg) ![](https://burakpehlivan.org/wp-content/uploads/2019/06/IMG_3561-163-Копировать.jpg)    ![](https://burakpehlivan.org/wp-content/uploads/2019/06/IMG_3590-176-Копировать.jpg) ![](https://burakpehlivan.org/wp-content/uploads/2019/06/IMG_3595-178-Копировать.jpg) ![](https://burakpehlivan.org/wp-content/uploads/2019/06/IMG_3605-188-Копировать.jpg) ![](https://burakpehlivan.org/wp-content/uploads/2019/06/IMG_3608-190-Копировать.jpg) ![](https://burakpehlivan.org/wp-content/uploads/2019/06/IMG_3611-191-Копировать.jpg) ![](https://burakpehlivan.org/wp-content/uploads/2019/06/IMG_3614-193-Копировать.jpg) ![](https://burakpehlivan.org/wp-content/uploads/2019/06/IMG_3615-194-Копировать.jpg) ![](https://burakpehlivan.org/wp-content/uploads/2019/06/IMG_3619-197-Копировать.jpg) ![](https://burakpehlivan.org/wp-content/uploads/2019/06/IMG_3624-199-Копировать.jpg)