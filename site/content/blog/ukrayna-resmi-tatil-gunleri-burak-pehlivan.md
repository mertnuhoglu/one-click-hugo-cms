---
title: 'Ukrayna resmi tatil günleri, Burak Pehlivan'
date: Sat, 26 Dec 2015 14:07:06 +0000
draft: false
tags: ["1 Mayıs İşçi Bayramı", "24 Ağustos Bağımsızlık Bayramı", "50 Gün Bayramı", "8 Mart Dünya Kadınlar Günü", "Anayasa Bayramı", "Bayram", "Din", "Dini Gün", "Kiev", "Kültür ve Din", "Kutsal Üçlü Günü", "Paskalya", "Rajdestvo", "Tatil", "Ukrayna", "Ukrayna", "Ukrayna Tatiller", "Ukrayna'da Noel", "Vatanın Koruyucuları Bayramı", "Yaşam", "Zafer Bayramı Ukrayna"]
type: post
---

[![29758](https://burakpehlivan.org/wp-content/uploads/2015/12/29758.jpg)](https://burakpehlivan.org/wp-content/uploads/2015/12/29758.jpg)




Ukrayna, resmi tatil günleri bakımından zengin bir ülke.  Dini ve resmi bayramlar haftasonuna denk geliyorsa bile bu bayramlardan kaynaklanan tatiller   devam eden haftanın ilk günlerine kaydırılıyor. Paskalya, Üçlü Bayramı gibi dini bayramların tarihlerinin Kilise Takvimi’ne göre değişmesinden dolayı ise  bu bayramlardan kaynaklanan tatil günlerinin zamanı yıldan yıla farklılık gösterebiliyor. Tatil günleri değişen ve değişmeyen bayramların isimleri ve yıl içerisindeki konumları ise  şöyle







[![b1678c7578ec937ca9cc2c4475a09afc_XL](https://burakpehlivan.org/wp-content/uploads/2015/12/b1678c7578ec937ca9cc2c4475a09afc_XL.jpg)](https://burakpehlivan.org/wp-content/uploads/2015/12/f2133e60da0adda768d0cddc9e091b0a.jpg)


**Yeni Yıl:**Yeni yıl tatili 1 ve 2 Ocak günlerini kapsamakta ancak bu dönem, genelde 7 Ocak’ ta kutlanan Rajdestvo(Ortodoks Noeli) ile birleşmekte ve Ocak ayının ilk 10 günü, ülkede fiili tatil haline gelmektedir.




**Rajdetsvo/Noel:**Ortodokslar, Hz İsa’nın doğum gününü(Rusça Rajdyetsvo) Katoliklerden farklı olarak 6 Ocak’ ı 7 Ocak’a bağlayan gece olarak kabul ediyorlar. Bu nedenle Noel'in kutlandığı 7 Ocak, Ukrayna’ da resmi tatil günü.




**8 Mart Dünya Kadınlar Günü:**8 Mart Ukrayna ve eski Sovyetler Birliği Cumhuriyetleri’ndeki en önemli bayramların başında geliyor. Bugün ve arifesinde metroda, yollarda, ulaşım araçlarında her yaş grubundan  binlerce erkeği ellerinde çiçeklerle görmek mümkündür. Bu gün kadınlar günüdür ve erkekler sevdikleri kadınları mutlu etmek için ellerinden geleni yaparlar. Çiçek ve hediye almak, sevdiği insanı yemeğe çıkarmak bugüne özgü adetlerdendir. Aman 8 martta trafiğe dikkat.




**İşçi Bayramı:**1 Mayıs İşçi Bayramı Ukrayna’ da, Sovyetler Birliği dönemindeki kadar canlı olmasa da coşkuyla kutlanır.  1 ve 2 Mayıs tarihleri resmi tatil günleridir. (2018 yılından itibaren 2 Mayıs resmi tatil olmayacaktır. )




**Zafer Bayramı**: Nazi Almanyası’nın II. Dünya Savaşı’nda teslim olduğu 9 Mayıs 1945′ in yıldönümü her yıl Ukrayna ve eski Sovyetler Birliği ülkelerinde zafer bayramı olarak kutlanır ve bu gün resmi tatil günüdür.




Ortodoksluk inancının en önemli bayramı olan **Paskalya-Diriliş Bayramı’nın** çoğu zaman mayıs ayının başına denk gelmesi sonucu, İşçi Bayramı ile de birleşerek bu  üç  bayram mayıs ayını adeta tatil ayına çevirmektedir. Nitekim 2010 yılının mayıs ayında haftasonları da dahil  edildiğinde tam 17 gün çalışılmayan gün olmuştur.


[![66869288](https://burakpehlivan.org/wp-content/uploads/2015/12/66869288.jpg)](https://burakpehlivan.org/wp-content/uploads/2015/12/66869288.jpg)


**50 Gün Bayramı ya da Kutsal Üçlü Günü: **Ortodoks Kilisenin 12 önemli bayramının başında gelen Paskalya Bayramı’ndan sonraki 49′ncu gün, 50 Gün Bayramı ya da diğer adıyla Kutsal Üçlü Günü olarak isimilendirilir. Bayram mantık olarak her  zaman pazar gününe denk geldiği için sonraki gün olan pazartesi resmi tatildir. Bayram, ortodokslara göre Hz. İsa’nın yeniden dirilişinden 49 gün sonra, yani 50. gün Kutsal Ruh’un geldiği inanışına dayanıyor.




****Anayasa Günü:**** Ukrayna, Sovyetler Birliği'nden ayıldıktan sonra ilk anayasası, Ukrayna Yüksek Meclisi'nde 28 Haziran 1996 yılında kabul edildi. Bundan dolayı 28 Haziran Ukrayna'da Anayasa günü ve  bir günlük tatildir.




**Bağımsızlık Bayramı:**Ukrayna’nın 24 Ağustos 1991 yılında Sovyetler Birliğ’nden ayrılma kararı aldığı tarih, her yıl Bağımsızlık Bayramı olarak kutlanmaktadır. 24 Ağustos resmi tatil günüdür.




**Vatanın Koruyucuları Günü: **Eski sovyet coğrafyasında bazı ülkelerde 23 Şubat günü Vatanın Koruyucuları günü olarak kutlanır ve resmi  tatildir. 2014 yılında Ukrayna'da cumhurbaşkanı seçilen Petro Poroşenko döneminde Ukrayna için Vatanın Koruyucuları günü, II. Dünya Savaşı esnasında 14 Ekim 1942 yılında kurulan Ukrayna Kurtuluş Ordusu(UPA)'ya atfen 14 Ekim'e alındı. Bugün aynı zamanda önemli bir Ortodoks Bayramı olan, Şefaat bayramıdır ve 14 Ekim UPA tarafından bu nedenle seçilmiştir. 2015 yılından itibaren,  Ukrayna'da 14 Ekim, resmi tatil günüdür.




[![187708](https://burakpehlivan.org/wp-content/uploads/2015/12/187708.jpg)](https://burakpehlivan.org/wp-content/uploads/2015/12/187708.jpg)


**25 Aralık Katolik Noeli: **2017 yılından itibaren nüfusun %3'ünün kutladığının düşünüldüğü Katolik Noel'i resmi tatil ilan edilmiştir. Resmi tatil gün sayısının değişmemesi için 2 Mayıs günü 2018 yılından itibaren tatil takviminden çıkarılacaktır.


Ukrayna resmi tatil günlerinin yanı sıra, bu tatil günlerini çevreleyen günlerin fiili tatil günü olması sonucu, Dünya’ da çalışma gününün en az olduğu ülkelerin başında gelmektedir.




**Burak PEHLİVAN**






