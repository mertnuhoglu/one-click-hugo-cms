---
title: 'Ukrayna’ya, Sağlık’ta Türk Çıkarması'
date: Wed, 03 Oct 2012 08:25:50 +0000
draft: false
tags: ["Cem Demirci Ukrayna", "Enginer Birdal", "Hamdi Şengel", "Mustafa Solak", "Oktay Dinç", "Sağlık Tanıtım Grubu", "TUİD", "TUİD (Türk Ukrayna İşadamları Derneği)", "Ukrayna Sağlık Turizmi", "Ukrayna'da Sağlık"]
type: post
---

[![](https://burakpehlivan.org/tuid_images/ukraynaya-saglikta-turk-cikarmasi.jpg)

Türkiye’nin önde gelen hastaneleri ve tıp fakültelerinin de aralarında bulunduğu 38 ayrı kurum ve kuruluşun yöneticilerinden oluşan 75 kişilik sağlık tanıtım heyeti Ukrayna Sağlık fuarından sonra, Ukrayna ve Sağlık Sağlık Sektörü hakkında ayrıntılı bilgi almak için Türk Ukrayna İşadamları Derneği(TUİD)’ne bir çalışma ziyaretinde bulundu.

TUİD Yönetim Kurulu Başkanvekili Burak Pehlivan’ın Ukrayna ekonomisi hakkında yaptığı kısa sunumla başlayan ziyarette, Pehlivan, Ukrayna ve Türkiye arasında son yıllarda gelişen ilişkilere dikkat çekti. Özellikle THY’nin uçuş niteliği ve sayısının artmasının, iki ülke arasındaki turist trafiğinin gelişmesine yol açtığını belirten TUİD Başkanvekili, “Türkiye’nin her geçen yıl artan üretim olanakları ve ortaya koyduğu güçlü markaları Ukrayna’daki Türkiye imajına önemli katkıda bulunuyor, sağlık turizmi gibi hassas bir konunun ülke imajı ve marka değeriyle doğrudan ilişkisi olduğu kuşkusuz, Sağlık Tanıtım grubu öncülüğünde başta Ukrayna’da yayınlanacak ortak televizyon reklamları olmak üzere, doğru tanıtım faaliyetleri, bu ülkede gelişen Türkiye marka imajı birleştiğinde önemli bir sinerji oluşturacaktır” dedi.

TUİD Yönetim kurulu üyesi ve Nobel İlaç Ukrayna Genel Müdürü Mustafa Cem Demirci ise, Ukrayna sağlık pazarının çok zor bir pazar olduğunu ve pazardaki tek Türk ilaç firmasının kendi firmaları olduğunu belirterek, “pazarın zor olması, girişleri zorlaştırıyor ancak oyunu kurallarına göre oynarsanız da başarılı oluyorsunuz. Buradaki son 8 yıllık deneyimim Türk firmalarına olan inancın ve güvenin; Türk marka algısının özellikle son dönemde çok geliştiğini gösteriyor” dedi. Demirci, Ukrayna pazarını iyi tanımanın, pazara uygum göstermenin, doğru tanıtım faaliyetleride bulunmanın başarılı olmanın anahtarlarından olduğunu belirterek sözlerini tamamladı. Cem Demirci’nin konuşmasında sonra, TUİD Yönetim Kurulu Üyesi Ali Aliyev heyeti ülkedeki hukuki durum ve vergi mevzuatı hakkında kısaca bilgilendirdi.

Heyet başkanı Afyon Kocatepe Üniversitesi Rektörü ve Yök Üyesi Prof. Dr. Mustafa Solak, Türkiye’nin sağlık turizme büyük önem verdiğine dikkat çekerek, “Avrupa’dan ülkemize hasta getirmedeki başarımızı, başta Rusya ve Ukrayna olmak üzere Rusça konuşan coğrafyaya taşımak istiyoruz. Ukrayna’nın yurtdışı sağlık turizminden pay almada Türkiye büyük avantajlara sahip. Biz üniversite, özel sektör işbirliğiyle Afyon’u adeta bir sağlık şehrine dönüştürüyoruz, üniversite bünyesine çok sayıda Rusça konuşan okutman istihdam ederek, dil bariyerini de aşacağız” dedi.

T.C. Başbakanlık Danışmanı Hamdi Şengel ise “TUİD’e burada gördüğümüz konukseverlik ve profesyonellikten dolayı teşekkür ediyorum, turizm bakanlığı, ekonomi bakanlığı ve sağlık bakanlığının koordinasyonuyla ülkemizde önemli bir sinerji oluşuyor, Türkiye sağlık turizmden dünyanın sayıları oyuncularından biridir ve konumunu daha da geliştirecektir”, dedi.

Daha sonra söz alan T.C. Sağlık Bakanı Danışmanı Enginer Birdal, Sağlık Bakanlığı’nın cumhuriyet tarihinde ilk kez Türkiye Sağlık envanterini çıkarmasına müteakip, ülkede sağlık alanında durumu tespitinin yapıldığını ve bu önemli sektörde önemli gelişmeler yaşandığını belirterek, “Dünya’da ilk kez olan bir strateji ile sağlık şehirleri kuruyoruz, Türkiye’ sağlıkta Dünya’nın gıpta ile baktığı bir ülke haline geliyor” dedi.

Heyetin bir başka üyesi Akdeniz üniversitesi Tıp Fakültesi dekanı Prof. Dr. Oktay Dinç Ukrayna’daki yaptıkları en önemli görüşmenin TUİD’de gerçekleştiğini, buradaki bilgilendirmelerden çok memnun olduklarını ifade ederek, “her yıl 20-25 bin Ukraynalı’yı Türkiye’deki turistik ziyaretleri esnasında turizm sağlık sigortası kapsamında tedavi ediyoruz, bununla yetinmemiz mümkün değil, Türkiye’ye Rusça konuşulan coğrafyalardan doğrudan sağlık turizmi amaçlı hasta çekme olanaklarımızı geliştirmeliyiz” diyerek sözlerini tamamladı.

Ziyaret , TUİD ve Sağlık Tanıtım Heyeti üyelerinin çektirdikleri aile fotoğrafı ile son erdi.

 

![](https://lh3.googleusercontent.com/-ll0D4oVIRE4/UGb_i4LDh7I/AAAAAAAACLU/n9Pnc5rcH34/s758/DSCF1945.jpg)

![](https://lh3.googleusercontent.com/-rhWvOhsoiEU/UGb_bD5WLMI/AAAAAAAACKo/T9VY3YAFbCw/s758/DSCF1891.jpg)

![](https://lh5.googleusercontent.com/-k7HJcipCda8/UGb_VZjvf0I/AAAAAAAACKQ/JY-lb0mWNCM/s758/DSCF1864.jpg)

![](https://lh6.googleusercontent.com/-Q4lnFbGRqEA/UGb_hHx9EII/AAAAAAAACLI/iJa25iy2ol8/s758/DSCF1942.jpg)


---
### Comments:
#### 
[Araz Celilov]( "arazcelilov@gmail.com") - <time datetime="2012-10-03 18:07:42">Oct 3, 2012</time>

Ukrayna'dan Türkiye yönelik sağlık turizmi alanında faliyet gösteren bir iki kişiden biri olarak bu konuda yardımcı olabileceğimi düşünüyorum. Yaklaşık 2 sene boyunca Türkiye'nin önde gelen sağlık kuruluşlarından olan Bayındır hastanelerinin bu bölgedeki temsilcilğini yaptım. Bu konuda bilgiye veya yardıma ihtiyacı olan herkese yardımcı olmaya hazırım. Saygılarımla, Araz Celilov arazcelilov@gmail.com
<hr />
