---
title: 'THY, Ukrayna Hedeflerini TUİD Organizasyonuyla Georgetown Mezunları ile Paylaştı'
date: Fri, 28 Jun 2013 12:44:00 +0000
draft: false
tags: ["Citibank Ukrayna", "Georgetown Üniversitesi", "John Teft", "Kevin Huston", "Kiev Mangal", "Mezunlar Derneği", "Mustafa Hakan Yılmaz", "Steven Fisher", "Tamerlan Vahabov", "THY Ukrayna", "TUİD", "TUİD (Türk Ukrayna İşadamları Derneği)", "Türk Ukrayna İşadamları Derneği", "Yekaterina Yuşenko"]
type: post
---

[![DSCN5196](https://burakpehlivan.org/wp-content/uploads/2013/06/DSCN5196.jpg)](https://burakpehlivan.org/1522/thy-ukraynanin-en-buyuk-yabanci-havayolu-sirketi-oluyor/dscn5196/)

Türk Havayollları Ukrayna Ülke Müdürü Hakan Yılmaz, Georgetown Üniversitesi Mezunlar Derneği ve Türk Ukrayna İşadamları Derneği (TUİD)’in Kiev’de ortaklaşa düzenlediği etkinlikte THY ve firmanın Ukrayna faaliyetleri hakkında bir sunum gerçekleştirdi.

Etkinliğin açılış konuşmasını yapan Georgetown Üniversitesi Mezunlar Derneği Başkanı Tamerlan Vahabov ABD’nin en saygın yüksek öğrenim kurumlarının başında gelen Georgetown’ın Ukrayna’daki mezunları arasındaki ülkenin bir önceki first leydisi Yekaterina Yuşenko, ABD Kiev Büyükelçisi John Teft, Citibank Ukrayna Başkanı Steven Fisher gibi isimlerin olduğunun altını çizerken, Ukrayna’da şu an en popüler havayolu şirketi olan THY’nin Ukrayna ülke müdürüne ve TUİD’e organizasyon için müteşekkir olduklarını belirtti.

Daha sonra söz alan THY Kiev Müdürü Hakan Yılmaz, sunumunda THY’nin bugün dünyada en çok ülkeye uçan havayolu şirketi olduğunu, tek bir noktadan en çok destinasyona uçma kriterinde ise dünyada ikinci sırada olduğunu ifade ederken, Avrupa’da ise üç yıl üst üste en başarılı firma seçildiklerini hatırlattı. Yılmaz, THY olarak global ölçekli hedefler oluşturduklarını ve bu kapsamda 2023 yılında Avrupa’nın en büyük havayolu şirketi olmayı planladıklarını, İstanbul’u ise Dünya’nın hava trafik merkezlerinin başına yerleştirmeyi hedeflediklerini belirtti. Hakan Yılmaz, Ukrayna’nın 6 ayrı şehrine haftada 51 sefer gerçekleştirdiklerini, gerekli sivil havacılık izinlerinin alınmasına bağlı olarak sefer sayılarını kısa vadede haftada 100’e çıkarabilecek güce sahip olduklarını söyledi. Hakan Yılmaz,” Ukrayna’daki diğer yabancı havayollarından farklı olarak sadece Kiev, Odesa gibi belli başlı noktalara odaklanmadıklarını Ukrayna’ nın 6 şehrine uçuş gerçekleştirdiklerini yeni noktaların açılması içinde Pazar araştırmalarına devam ettiklerini belirtti .’ THY Kiev Müdürü, kısa vadede Ukrayna’nın en büyük yabancı havayolu şirketi olmayı hedeflediklerini, taşıdıkları yolcunun yaklaşık %50’sinin transit yolcu olduğunu ve amaçlarının Ukraynalı müşterilerini İstanbul üzerinden dünyaya en uygun ve en kaliteli biçimde bağlamak olduğunu ifade ederek sözlerini tamamladı.

Sunumda söz alan Citibank Ukrayna Başkanı Steven Fisher ise, THY’nin hizmet kalitesinden çok memnun olduğunu, firmanın ikramları, konforu ile en çok tercih ettiği havayolu şirketi olduğunu belirtirken, kurum olarak en kısa zamanda THY Ukrayna ile kurumsal müşteri antlaşması yapmak istediklerini belirtti.

Sunum sonrası kısa bir konuşma yapan TUİD Yönetim Kurulu Başkan Vekili Burak Pehlivan ise THY’nin adındaki Türk ismiyle, Türkiye’nin başta Ukrayna olmak üzere yurtdışındaki imajına olumlu katkı yaptığını, dernek üyelerinden biri olan THY Ukrayna’nın bu ülkedeki çalışmalarından gurur duyduklarını belirtti. Pehlivan, Ukrayna’nın en prestijli derneklerinin başında gelen Georgetown Üniversitei Mezunlar Derneği üyelerine ise geceye katılımlarından dolayı teşekkür ederek sözlerini tamamladı.

Organizasyon, konuklara Türk mutfağından lezzetlerin sunulduğu akşam yemeği ile sona erdi.

KAYNAK:
**http://www.bugun.com.tr/son-dakika/thy-ukraynanin-en-buyuk-yabanci--haberi/702192**

[![DSCN5264](https://burakpehlivan.org/wp-content/uploads/2013/06/DSCN5264.jpg)](https://burakpehlivan.org/1522/thy-ukraynanin-en-buyuk-yabanci-havayolu-sirketi-oluyor/dscn5264/)

[![DSCN5268](https://burakpehlivan.org/wp-content/uploads/2013/06/DSCN5268.jpg)](https://burakpehlivan.org/1522/thy-ukraynanin-en-buyuk-yabanci-havayolu-sirketi-oluyor/dscn5268/)

[![DSCN5230](https://burakpehlivan.org/wp-content/uploads/2013/06/DSCN5230.jpg)](https://burakpehlivan.org/1522/thy-ukraynanin-en-buyuk-yabanci-havayolu-sirketi-oluyor/dscn5230/)

 

[![DSCN5260](https://burakpehlivan.org/wp-content/uploads/2013/06/DSCN5260.jpg)](https://burakpehlivan.org/1522/thy-ukraynanin-en-buyuk-yabanci-havayolu-sirketi-oluyor/dscn5260/)
[![DSCN5204](https://burakpehlivan.org/wp-content/uploads/2013/06/DSCN5204.jpg)](https://burakpehlivan.org/1522/thy-ukraynanin-en-buyuk-yabanci-havayolu-sirketi-oluyor/dscn5204/)

[![DSCN5205](https://burakpehlivan.org/wp-content/uploads/2013/06/DSCN5205.jpg)](https://burakpehlivan.org/1522/thy-ukraynanin-en-buyuk-yabanci-havayolu-sirketi-oluyor/dscn5205/)

[![DSCN5206](https://burakpehlivan.org/wp-content/uploads/2013/06/DSCN5206.jpg)](https://burakpehlivan.org/1522/thy-ukraynanin-en-buyuk-yabanci-havayolu-sirketi-oluyor/dscn5206/)

[![DSCN5208](https://burakpehlivan.org/wp-content/uploads/2013/06/DSCN5208.jpg)](https://burakpehlivan.org/1522/thy-ukraynanin-en-buyuk-yabanci-havayolu-sirketi-oluyor/dscn5208/)

[![DSCN5215](https://burakpehlivan.org/wp-content/uploads/2013/06/DSCN5215.jpg)](https://burakpehlivan.org/1522/thy-ukraynanin-en-buyuk-yabanci-havayolu-sirketi-oluyor/dscn5215/)