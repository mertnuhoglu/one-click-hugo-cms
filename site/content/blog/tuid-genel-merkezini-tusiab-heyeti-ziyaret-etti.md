---
title: 'TUİD Genel Merkezi’ni TÜSİAB Heyeti Ziyaret Etti'
date: Fri, 15 Feb 2013 11:07:25 +0000
draft: false
tags: ["daib", "Halit Ovale", "Hüseyin Ergani", "Mehmet Belenbaşı", "Mehmet Samsar", "Mesut Orhan", "Nikolayev", "Odesa", "servet bayrak", "TUİD", "TUİD (Türk Ukrayna İşadamları Derneği)", "tusiab"]
type: post
---

[![tuid-genel-merkezini-tusiab-heyeti-ziyaret-etti](https://burakpehlivan.org/tuid_images/tuid-genel-merkezini-tusiab-heyeti-ziyaret-etti.jpg)

Türk Ukrayna Sanayici ve İşadamları Derneği(TUİD) genel merkezine, Türkiye ve Ukraynalı Sanayici ve İşadamları Birliği(TUSİAB) heyeti bir nezaket ziyareti gerçekleştirdi. Heyette, dernek başkanı Servet Bayrak, Dernek Onursal Başkanı Mesut Orhon, Başkanvekili Halit Ovale ve yönetim kurulu üyesi Mehmet Belenbaşı hazır bulundular.

Nikolayev ve Odesa bölgesindeki işadamlarının kuruluşunda yoğun olarak görev aldığı TUSİAB’ın yaptığı ilk dernek ziyaretinde, dernek başkanı Servet Bayrak, Türk Ukrayna İşadamları Derneği’nin özellikle yurtdışında gerçekleştirdiği ses getirici çalışmaları takip ettiklerini belirterek sözlerini başladı. Bayrak, Doğu Avrupa Türk İşadamları Dernekleri Birliği(DAİB) projesini çok başarılı bulduklarını belirterek, TUİD’in Romanya’da, Doğu Avrupa’nın en başarılı Türk işadamı derneği seçilmesinden Ukrayna’da iş yapan Türk işadamları olarak büyük bir memnuniyet duyduklarının altını çizdi.

TÜSİAB başkanı Servet Bayrak, TUSİAB’ın Güney Ukrayna’da önemli bir eksikliği ortadan kaldırdığını ifade ederek, sözlerini şöyle sürdürdü. “40 kişilik bir kurucular heyetimiz var, resmi kuruluş çalışmalarımızı tamamladık, özellikle Odesa Başkonsolosumuz sayın Hüseyin Ergani’nin büyük teşvik ve desteğini gördük. Erzurum’a Ukraynalı bir gazeteci arkadaşımızı göndererek şehrin tanıtımına katkıda bulunduk, Nikolayev’de bulunan Türk çeşmesini restore ediyoruz, ayrıca bölge şehirlerinde bazı sosyal sorumluluk projeleri gerçekleştirmek hedeflerimiz arasındadır.” dedi. Bayrak, TUİD’e kuruluş süreçlerindeki desteğinden dolayı teşekkür ederken, dernek yöneticilerini 16 Şubat’ta gerçekleştirilecek ve Türkiye Cumhuriyeti Kiev Büyükelçisi Mehmet Samsar’ın da onurlandıracağı TÜSİAB açılışına davet etti.

TUİD Başkanvekili Burak Pehlivan ise TUSİAB heyetinin ziyaretinden duydukları memnuniyeti dile getirirerek başladığı konuşmasında, TUSİAB’a çıkılan yolda başarılar diledi. Pehlivan, “bir ülkede birden çok Türk işadamı derneği olabilir, bu doğal karşılanmalıdır, burada önemli olan ise sayın büyükelçimizin her zaman işaret ettiği gibi derneklerimizin, işadamlarımızın; ülkemizi ve ukrayna türk toplumunu ilgilendiren ortak sorunlarda beraber hareket etmesi iradesidir” dedi. Burak Pehlivan, geçmişte olduğu gibi bugün de Ukrayna’daki Türk iş dünyasının çatı işadamları örgütü olmanın sorumluluğu ve bilinciyle yollarına devam edeceklerini belirterek sözlerini tamamladı.

TÜSİAB onursal başkanı Mesut Orhon'’un, “TUİD’in deneyimlerinden istifade etmek istiyoruz, bu noktada TUİD yöneticilerinin ne gibi önerileri var” sorusunu cevaplayan TUİD başkanvekili, “"işadamı dernekleri elbette esnek olmaldır, ancak üye aidatları konusunda yeterince anlayışlı olmakla birlikte az ya da çok belirlenen üye aidatlarının alınmasında titiz davranılmalıdır." dedi. Burak Pehlivan, “nitekim son yönetim kurulu toplantımızda bir yılın üzerinde aidat borcu olan 62 şahıs ve firmanın üyeliklerini düşürdük, alınan bu karar aidatlarını veren, üye yükümlülüklerini yerine getiren üyelerimize karşı bir sorumluluğumuzdur” diyerek sözlerini tamamladı.
Kiev’deki temaslarını tamamlayan TÜSİAB heyeti, Nikolayev’e geri döndü.

[http://tuid.org.ua/tuid-genel-merkezini-tusiab-heyeti-ziyaret-etti](http://tuid.org.ua/tuid-genel-merkezini-tusiab-heyeti-ziyaret-etti)

![](https://lh3.googleusercontent.com/-kdB-1HpZW1E/UR4HsWo7mJI/AAAAAAAAEE0/zIukd5Tmqf4/s705/DSCN1195.JPG)

 

