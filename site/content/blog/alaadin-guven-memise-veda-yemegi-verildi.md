---
title: 'Alaadin Güven Memiş’e Veda Yemeği Verildi'
date: Fri, 30 Aug 2013 06:00:24 +0000
draft: false
tags: ["Alaaddin Güven Memiş", "TUİD (Türk Ukrayna İşadamları Derneği)", "Ukrayna Türk Basını"]
type: post
---

[![YER_8086](https://burakpehlivan.org/wp-content/uploads/2013/08/YER_8086.jpg)](https://burakpehlivan.org/1760/alaadin-guven-memise-veda-yemegi-verildi/yer_8086/)

TUİD Halkla ilişkiler müdürü Alaaddin Güven Memiş’e, TUİD Yönetim Kurulu başkanvekili Burak Pehlivan’ın ev sahipliğinde Kiev Massimo Restoran’da bir veda yemeği verildi. Geceye, TUİD genel sekreteri Beran Kilerci, TUİD eski genel sekreteri Fatih Şahin’in yanı sıra,  Doğan Haber Ajansı Ukrayna  muhabiri Sonat Kerem, Cumhuriyeti Gazetesi ve TRT Türk Ukrayna muhabiri Deniz Berktay, Cihan Haber Ajansı Ukrayna muhabiri Yunus Erdoğdu ile TUİD ve türkhaber web sitelerinin editörü Erhan Çimen’in de aralarında bulunduğu Ukrayna’daki Türk basın mensupları iştirak etti.

Yemekte bir konuşma yapan TUİD başkanvekili Burak Pehlivan, yaklaşık iki yıldır dernek bünyesinde çeşitli kademelerde görev yapan Alaaddin Güven Memiş’e hizmetlerinden ve özverili çalışmasından dolayı teşekkür ederken, bundan sonraki çalışma yaşamında başarılar diledi. Pehlivan, son iki yıldır derneğin yaptığı çalışmaların duyurulmasında aralarında Alaaddin Güven Memiş’in de bulunduğu TUİD personelinin büyük emeği olduğunu belirtirken, “şüphesiz ülkedeki Türk basın mensupları yaptığımız etkinlikleri haberleştirmeseler derneğin yurtdışındaki Türk dernekleri arasında en aktiflerinden biri olduğu Ukrayna Türk Toplumu ve Türkiye’de yeterince anlaşılmazdı” dedi. Burak Pehlivan, TUİD’in yurtdışındaki Türk dernekleri arasında Türkiye’de en fazla haberi yapılan bir iki dernekten biri olduğunun ifade ederken, bu konuda Ukrayna’daki Türk basın mensuplarına müteşekkir olduklarının altını çizdi. TUİD başkanvekili sözlerini, TUİD üyesi Massimo restoranın sahibi İbrahim Ünsal ve ekibine güzel gece ve konukseverliklerinden dolayı teşekkür ederek sonlandırdı.

TUİD Halkla ilişkiler müdürü Alaaddin Güven Memiş ise veda konuşmasında, dernekteki çalışma yaşamının kariyerine çok şey kattığını ve derneğe müteşekkir olduğunu belirtirken, bundan böyle de resmen dernek bünyesi dışında olsa da her zaman TUİD’in hizmetinde olduğunu ifade etti.

Gecede ayrıca Ukrayna hakkındaki iki popüler Türkçe haber sitesinin hem [www.tuid.org.ua](http://www.tuid.org.ua) ’nın hem de [www.turkhaber.com.ua](http://www.turkhaber.com.ua) ’nın editörlüğünü gerçekleştiren Erhan Çimen’in doğum günü kutlandı.

Kaynak : http://tuid.org.ua/alaadin-guven-memise-veda-yemegi-verildi

[![YER_8089](https://burakpehlivan.org/wp-content/uploads/2013/08/YER_8089.jpg)](https://burakpehlivan.org/1760/alaadin-guven-memise-veda-yemegi-verildi/yer_8089/)