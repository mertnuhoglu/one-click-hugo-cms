---
title: 'Ukrayna’daki Türk, Alman ve İtalyan İşadamları Kiev’deki Ortak Etkinlik ile Biraya Geldiler'
date: Thu, 21 Feb 2013 11:53:33 +0000
draft: false
tags: ["Alman Ukrayna İşadamları", "Almanya Ukrayna İşadamlaır Derneği", "aui", "DWK", "DWK Basın sözcüsü", "Georgetown’un Mezunlar Derneği Başkanı", "Giuseppe Masci", "Hilmar Enke", "İtalyan Ukrayna İşadamları Derneği", "Kiev'de İtalyan restoranları", "Kiev'deki İtalyanlar", "Ospitalità Italiana", "Sorento Kiev", "Tamerlan Vahabov", "TUİD (Türk Ukrayna İşadamları Derneği)", "Wolfram Rechbock"]
type: post
---

![](https://lh4.googleusercontent.com/-rkBGA7qJFCI/USYJmq-UfjI/AAAAAAAAEKM/f8sN9aTier8/s793/photo.jpg)

Ukrayna’nın başkenti Kiev’de, Türk Ukrayna İşadamları Derneği(TUİD), İtalyan Ukrayna İşadamları Derneği (AIU) ve Alman Ukrayna İşadamları (DWK)’nın ortak etkinliği başkentin prestijli restoranlarından Sorrento’da gerçekleşti. Organizasyona her üç ülke işadamı derneğine üye işadamlarının ilgilisi büyük oldu.

Etkinliğin açılışında bir konuşma yapan AIU başkanı Giusseppe Masci, dernekler arasındaki işbirliğinin temellerinin geçtiğimiz yıl TUİD’in öncülüğünde, TUİD ve AIU arasında imzalanan protokolle başladığını, daha sonra ise DWK’nın sürece dahil olduğunu ve üçlü bir işbirliği mekanizmasının kurulduğunu ifade etti. Masci, bugün üç derneğin ortak organizasyonunun Ospitalità Italiana\* Sertifikasını Kiev’de ilk olarak alan İtalyan restoranlarından biri olan Sorrento’da gerçekleştiğini belirterek, katılımcılara İtalyan mutfağının keyfini çıkarmalarını dileyerek sözlerini tamamladı.

Daha sonra söz alan TUİD yönetim kurulu başkanvekili  Burak Pehlivan ise İtalyanca, Almanca, Rusça ve Türkçe olarak başladığı konuşmasına daha sonra İngilizce devam ederek, Ukrayna’da ilk kez üç farklı ülke işadamı derneğinin bu tarz organizasyonları yapmaya 2012 yılında başladığını, bir sonraki organizasyonu ise Kiev’deki bir Türk restoranında, TUİD’in evsahipliğinde gerçekleştirmek istediklerini belirtti. Başkanvekili Pehlivan, “AIU başkanı sevgili dostum Signor Masci ve DWK Başkanı Herr Enke ile bugünün temellerini geçtiğimiz yıl beraberce attık, Sayın Enke bugün hastalığından dolayı aramızda yok, ancak bir başka değerli dostumuz DWK basın sözcüsü Wolfram Rechbock aramızda, Başkan Enke’ye kısa zamanda sağlığına kavuşmasını dilerken, bugünkü organizasyonun derneklerimiz ve katılımcılar açısından başarılı ve yararlı bir biçimde geçmesini umuyorum” dedi.

Açılışta son konuşmayı yapan DWK Basın sözcüsü Wolfram Rechbock ise Türk iş dünyasının son yıllarda Ukrayna’da çok etkin olduğunu, İtalyan işadamlarının ise bu coğrafyada her zaman başarılı olduklarını belirterek, “biz Almanlar’ın ise Ukrayna’da birçok güçlü firması var” dedi. Rechbock, her üç ülke işadamları arasındaki işbirliğinin gelişmesinin önemli bir sinerji oluşturacağını ifade ederek, bir sonraki görüşmenin kendisinin de çok beğendiği bir mutfak olan Türk mutfağına sahip bir restoranda gerçekleşmesinden memnun olacağının altını çizerek sözlerini tamamladı.

Amerikan’ın prestijli üniversitelerinden Georgetown’un Mezunlar Derneği Başkanı Tamerlan Vahabov’un da katılım gösterdiği, Ukrayna’daki Türk, Alman ve İtalyan işadamları derneklerinin ortak organizasyonu yenilen akşam yemeğinin ardından üç ülke işadamlarının birbirleriyle tanışması ve ikili işbirliği olanaklarını görüşmeleriyle sona erdi.

\*Bir İtalyan restoranının farklı kriterlere göre nitelikli bir İtalyan restoranı olduğunu belirten ve tüm dünyada geçerli olan belge. “İtalyan Konukseverlik” sertifikası.

![](https://lh6.googleusercontent.com/-dGHp16E9ZM4/USYKA4k18bI/AAAAAAAAEKQ/rOKS1jps604/s793/photo.jpg)

![](https://lh4.googleusercontent.com/-7nfz34RrZjc/USUVYK3Th9I/AAAAAAAAEJc/wPZWxixpwPw/s793/IMG_7814.JPG)

![](https://lh5.googleusercontent.com/-Ky8auPDBf_0/USZNqrteAgI/AAAAAAAAEKg/Uq17YJur_HU/s648/DSCN1484.JPG)

![](https://lh5.googleusercontent.com/-IacptwfuaNI/USZNrZ5LaLI/AAAAAAAAEKs/U3V6qFqEn14/s648/DSCN1486.JPG)

 

![](https://lh6.googleusercontent.com/-YqriX4Kze94/USZRECIBNJI/AAAAAAAAEMY/VBpoAlWF94A/s729/IMG_7892.JPG)

![](https://lh4.googleusercontent.com/-kYeFz_mqU2Y/USZRD2pEpBI/AAAAAAAAEMQ/ysSIGxW4ls0/s729/IMG_7885.JPG)

![](https://lh4.googleusercontent.com/-OCcIFcXpfq0/USZRF9Qo2VI/AAAAAAAAEMs/rNtTh9bbFKA/s729/IMG_7920.JPG)

![](https://lh4.googleusercontent.com/-6HI0JLweU-c/USZRD-oIGRI/AAAAAAAAEMU/zw2Ii8FciFY/s729/IMG_7903.JPG)

