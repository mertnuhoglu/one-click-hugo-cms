---
title: 'Rusya ve Ukrayna’daki Türk İşadamları İşbirliğine Gidiyor'
date: Mon, 09 Dec 2013 09:39:49 +0000
draft: false
tags: ["Barbaros Özsaygılı", "daib", "Doğu Avrupa Türk İşadamları Dernekleri Birliği", "Naki Karaaslan", "RTİB", "Rus Türk İşadamları Birliği", "Rusya türk sermayesi", "TUİD", "TUİD (Türk Ukrayna İşadamları Derneği)", "tuid heyeti", "Türk sermayesi", "Türk Ukrayna İşadamları Derneği", "Ulaş Çeliksular", "Vladimir Solotsinski"]
type: post
---

[![IMG_1675](https://burakpehlivan.org/wp-content/uploads/2013/12/IMG_1675.png)](https://burakpehlivan.org/wp-content/uploads/2013/12/IMG_1675.png)

Türk Ukrayna İşadamları Derneği(TUİD) heyeti, Moskava’daki temasları kapsamında Rus Türk İşadamları Birliği(RTİB) Genel Merkezi’ni ziyaret etti. Ziyarette iki işadamı derneği arasında işbirliğine gidilmesi kararı alındı.


### Rusya, Doğu Avrupa’da en çok Türk sermayesinin olduğu ülke


Görüşmenin başında TUİD yönetim kurulu başkanvekili Burak Pehlivan, RTİB başkanı Naki Karaaslan ve RTİB yönetim kurulu üyelerini Türk Ukrayna İşadamları Derneği ve TUİD’in Doğu Avrupa’daki Türk işadamları dernekleri arasında bir iletişim platformu olması planlanan Doğu Avrupa Türk İşadamları Dernekleri Birliği(DAİB) projesi hakkında bilgilendirdi. Pehlivan “bugüne kadar yedi ülke ziyaret ettik, şüphesiz bu ülkeler arasında, en büyük Türk sermayesine sahip ülke olan Rusya’dır, bu da ziyaretimizi daha anlamlı kılıyor” dedi. Burak Pehlivan, RTİB’in faaliyetlerini yakından takip ettiklerini, birliğin yaptığı faaliyetler ile Türk ve Rus ilişkilerine önemli ve de olumlu katkı yaptığını gözlemlediklerini belirtti.


### Rus Türk İşadamları Birliği Kurumsallaşıyor


RTİB yönetim kurulu başkanı Naki Karaaslan ise Rusya’daki 10 milyar doları aşan Türk yatırımı olduğunu ve Türk müteahhitlerin bu ülkede 50 milyar $’ın üzerinde taahhüt gerçekleştirdiğinin ifade ederken, Rusya’nın Türkiye’nin en büyük ikinci dış ticaret partneri olmasında buradaki Türk iş dünyasının da önemli bir katkısını olduğu belirtti. Karaaslan, kısa bir süre önce seçimli bir genel kurul gerçekleştirdiklerini, dernekte reform sürecini başlattıklarını, üyelik ve yönetim kurulu aidatlarını düzenlediklerini ve profesyonel genel sekreterliğe geçerek, birliğin kurumsallaşması yönünde çaba harcadıklarını belirterek, “Rusya’daki Türk iş dünyasının lobileşmesi noktasında üyelerimizle birlikte önemli bir vazife üstleniyoruz, bundan sonraki dönemde faaliyetlerimizi daha da yoğunlaştıracağız” dedi. RTİB Başkanı, Doğu Avrupa’daki Türk işadamları dernekleri arasındaki iletişimin ve işbirliğinin gelişmesi gerektiği düşüncesine katıldıklarını belirterek, “bu yönde ortak hareket etme arzusundayız” diyerek sözlerini tamamladı.


### Doğu Avrupa’daki Türk dernek başkanları yılda birkaç kez biraraya gelecek.


Ziyarette, Doğu Avrupa’daki Türk işadamları derneklerinin başkanlarının yılda birkaç kez periyodik olarak farklı ülkelerde biraraya gelmesi konusunda heyetler arasında görüş birliği oluşurken, ziyaret TUİD delegasyonu ile RTİB başkanı Naki Karaaslan, yönetim kurulu üyeleri Barbaros Özsaygılı, Ulaş Çeliksular ve RTİB genel sekreteri büyükelçi Vladimir Solotsinski’nin çektirdiği anı fotoğrafı ile sona erdi.

[![IMG_1665](https://burakpehlivan.org/wp-content/uploads/2013/12/IMG_1665.png)](https://burakpehlivan.org/wp-content/uploads/2013/12/IMG_1665.png)

[![IMG_1666](https://burakpehlivan.org/wp-content/uploads/2013/12/IMG_1666.jpg)](https://burakpehlivan.org/wp-content/uploads/2013/12/IMG_1666.jpg)

[![IMG_1667](https://burakpehlivan.org/wp-content/uploads/2013/12/IMG_1667.jpg)](https://burakpehlivan.org/wp-content/uploads/2013/12/IMG_1667.jpg)