---
title: 'Slovakya Türk Yatırımcıları Bekliyor'
date: Sun, 06 Oct 2013 16:07:28 +0000
draft: false
tags: ["Aziz Şimşek", "Bratislava Ticaret Müşaviri", "bratislavadaki", "daib", "Ivana Kondeşava", "Mehmet Seyfettin Küçük", "Slovakya Odalar ve Borsalar Birliği", "TUİD", "TUİD (Türk Ukrayna İşadamları Derneği)", "Yeşim Bayam Pakbeşe"]
type: post
---

[![IMG_2549](https://burakpehlivan.org/wp-content/uploads/2013/10/IMG_2549.jpg)](https://burakpehlivan.org/1936/slovakya-turk-yatirimcilari-bekliyor/img_2549/)
Doğu Avrupa Türk İşadamları Dernekleri Birliği (DAİB) projesinde Slovakya’daki çalışmalarına devam eden Türk Ukrayna İşadamları Derneği(TUİD) heyetinin son durağı Slovakya Sanayi ve Ticaret Odaları Birliği’nin Bratislava’daki genel merkezi oldu. Heyet, burada dış ilişkilerden sorumlu başkan yardımcısı Ivana Kondeşava tarafından karşılanırken, görüşmede Türkiye Cumhuriyeti Bratislava Ticaret Müşaviri Yeşim Bayam Pakbeşe de hazır bulundu.

Görüşmenin başında başkan yardımcısı Ivana Kondeşava, 60 milyar $’ın üzerinde kümülatif yabancı sermaye çeken Slovakya’nın yabancı yatırımcılar için önemli bir ülke olduğunu belirterek, buna karşılık güçlü ve yükselen bir ekonomiye sahip Türkiye’den, Slovakya’ya çok daha fazla yatırım gelebileceğini düşündüklerini belirtti. Kondeşava, TUİD’i incelediğini çok aktif bir dernek olduğunu gördüğünü ve TUİD’in 2012 yılında, Doğu Avrupa’daki en başarılı Türk işadamı derneği seçildiğini bildiğini ifade ederek, “biz de birlik olarak yaptığımız çalışmalar soncunda geçtiğimiz yıl kadın girişmcilerin teşviği projemizle AB ülkeleri arasında bu alandaki proje yarışmasında ikinci sırayı aldık” dedi. Kondeşava, Türkiye’nin aksine Slovakya’da Oda ve Borsalar’a üye zorunluluğu olmadığını ve bunun eskikliğini çektiklerini belirtti. Ivana Kondeşava, Türkiye Cumhuriyet Bratislava Ticaret Müşaviri Yeşim Bayam Pakbeşe ile uyum içerisindeki çalıştıklarını, Türk yatırımcılara, işadamlarına beraber yardımcı olduklarını ifade ederek, “Slovakya’ya Türk yatırımcıları bekliyoruz” dedi.

TUİD yönetim kurulu başkanvekili Burak Pehlivan ise Slovakya’nın küçük ama önemli bir ülke olduğunu, bu çerçevede DAİB projesi kapsamında Bratislava’da bulunduklarını belirterek, konumu, eğitimli işgücü ve sunduğu teşvikler ile bu ülkenin daha fazla ilgiyi hak ettiğini düşündüğünü belirtti. Pehlivan, “Slovakya ve Slovakya’daki iş fırsatlarıyla ilgili üyelerimizi mutlaka bilgilendireceğiz” dedi.

TUİD İstanbul Temsilcisi Mehmet Seyfettin Küçük ise, kendisnin daha önce İstanbul Ticaret Odası’nda Meclis ve bütçe komisyonu üyeliğini yaptığını hatırlatarak, oda ve borsaların iş dünyasının örgütlenmesinde ve sorunlarının dile getirilmesinde önemli bir işlev gördüğünün altını çizerek, “farklı ülkeler arasındaki işadamları arasında ilişkilerin artmasında da bu tip kurumların büyük yararı vardır” dedi.

TUİD delegasyonunun Slovakya Odalar ve Borsalar Birliği Genel Merkezini ziyareti anı fotoğrafı çekilmesiyle sona erdi. Slovakya’daki temaslarını tamamlayan başkanvekili Burak Pehlivan, yönetim kurulu üyesi Aziz Şimşek ve İstanbul temsilcisi Mehmet Seyfettin Küçük’ten oluşan TUİD heyeti, Ukrayna’nın başkenti Kiev’e geri döndü.

Deniz Berktay
Cumhuriyet, Kiev