---
title: 'Ukrayna’da tarım sektörüne Türk işadamlarını yatırıma çağırıyoruz'
date: Wed, 24 May 2017 22:02:05 +0000
draft: false
tags: ["ali bulut", "Azar Hudiyev", "Günhan Ulusoy", "Haydar Koçak", "İsmail Kemaloğlu", "Mehmet Aktaş", "Mehmet Daniş", "Mustafa Birhan Hazer", "tarım", "TUİD (Türk Ukrayna İşadamları Derneği)", "Türkiye Un Sanayicileri Federasyonu", "ukrayna tarım"]
type: post
---

![](https://burakpehlivan.org/wp-content/uploads/2017/05/IMG_8143-39-1.jpg)




Ukrayna’da temaslarda bulunan T.C. Gıda, Tarım ve Hayvancılık bakan yardımcısı Mehmet Daniş’ın başkanlığındaki un sanayicileri heyeti için Uluslararası Türk Ukrayna İşadamları Derneği(TUİD) tarafından Kiev’de bir çalışma yemeği düzenlendi. Yemeğe, Türkiye Un Sanayicileri Federasyonu Başkanı Günhan Ulusoy, Toprak Mahsulleri Ofisi(TMO) yönetim kurulu başkanı İsmail Kemaloğlu, T.C. Kiev Büyükelçiliği Ticaret Müşaviri Haydar Koçak, T.C. Kiev Büyükelçiliği İkinci Katibi Mehmet Aktaş ile, Ukrayna’da tarım sektöründe iş yapan Türk işadamları katılım gösterirken, etkinliği Azerbaycan’ın Ukrayna Büyükelçisi Azer Hudiyev de teşrifleriyle onurlandırdı.




Toplantının başında takdimi TUİD başkanvekili ve Tarım Komisyonu başkanı Ali Bulut gerçekleştirirken, açılış konuşmasını yapan TUİD başkanı Burak Pehlivan, Ukrayna ve Türkiye arasında yalnızca son altı ayda tarım sektöründe yedi üst düzeyin heyetin karşılıklı olarak ziyaretler yaptığını, 2016 yılının kasım ayında ise iki ülkeden 200’ün üstünde işadamının iştirakiyle tarihin ilk Türk Ukrayna Tarım Forumununun Kiev’de düzenlendiğini hatırlattı. Pehlivan, iki ülke ekonomik ilişkilerinde son birkaç yılda tarihi gelişmelere tanıklık edildiğini ve tarımın da bu gelişmelerin dışında kalmadığını belirterek, Türk Ukrayna Tarım Forumu projesini geliştiren ve forumun düzenlenmesini sağlayan bakan yardımcısı Mehmet Daniş’e teşekkür etti. Pehlivan, Türkiye ve Ukrayna’nın dünyada söz sahibi iki güçlü tarım ülkesi olduğunu, iki ülke arasında karşılıklı ve birbirleri üzerinden üçüncü ülkelere ticarette çok büyük bir potansiyele sahip olunduğunun altını çizdi.




**Ukrayna'da, tarımda Türk firmalarının yatırımları istenilen seviyenin çok gerisinde**




 Dünyanın en değerli toprağı olan kara toprağın dünya rezervlerinin dörtte birine, Avrupa’nın ekilebilir toprağının ise üçte birine sahip olan Ukrayna’ya tarım sektöründe Türk yatırımlarının çok zayıf kaldığını belirten TUİD başkanı, son üç yılda ülke GSMH’sı dolar bazında yarı yarıya, sabit fiyatlarla ise %15 daralan Ukrayna’nın bu dönemde tarımda özellike yabancı yatırımlarla tüm sorunlara rağmen büyüme kaydettiğini ifade ederken, Ukrayna’da tarımda daha çok Türk sermayesi görmeyi arzuladıklarını belirtti. Pehlivan, kısa bir süre önce Ukrayna’da etkin iş dünyalarına sahip ülkelerin işadamı dernek ve odalarıyla bir üst konsey kurduklarını, bu toplantıda konuşma yapan Ukrayna Fransa Sanayi ve Ticaret Odası Başkanının üye profillerinde tarım ve ilgili alanlarda faaliyet gösteren Fransız firmalarının oranını %40 olarak ifade ettiğini söylerken, “Biz Türkler’de ise bu oran yalnızca %3” dedi. Burak Pehlivan, Tarım Bakanlığı’nın Türk ve Ukraynalı işadamları arasında tarım platformu kurma projesini desteklediklerini, iki ülke ekonomik ilişkilerinin en önemli gündem maddesi olan Serbest Ticaret Antlaşması’nın imzalanması noktasında tarım sektörünün bir problem değil, çözümün önemli bir parçası olarak ortaya çıkması içn karşılıklı diyaloğun büyük önem arz ettiğini ve bu tarz çalışmaların da bunu kolaylaştıracağını belirterek sözlerini tamamladı.




Türkiye Cumhuriyeti Gıda, Tarım ve Hayvancılık Bakan Yardımcısı Mehmet Daniş ise, birkaç farklı ülkede tarım forumları düzenlediklerini en son da Afrika Ülkelerinden 600’ün üstünde işadamı ve devlet erkanının katılımıyla Antalya’da Türkiye Afrika Tarım Zirvesini gerçekleştirdiklerini ifade ederek başladığı konuşmasında, Ukrayna Türk iş dünyasına ve TUİD’e kendilerine her zaman göstermiş oldukları konukseverlik için teşekkür etti. Daniş, Ukrayna’ya tarım sektöründe ilk kez tek bir sektör heyeti olarak çalışma ziyareti yaptıklarını, bu heyetlerin sayısının ilerleyen dönemde daha da artacağanı belirtti. Mehmet Daniş, iki ülke işadamlarının sektördeki işbirliğinin ilerki dönemde hızla gelişeceğini ve özellikle tarım arazilerinin satışını yasaklayan moratoryumun Ukrayna’da kaldırılmasıyla, Türk firmalarının bu ülkedeki yatırımlarının katlanacağını ifade etti. Bakan yardımcısı, Türkiye ve Ukrayna'nın tarımda birbirlerini rakip görmemesi gerektiğini, iki dost ve komşu ülkenin birçok farklı sektörde olduğu gibi tarımda da kısa ve orta vadede birçok ortak projeye imza atacağını ifade ederek sözlerini tamamladı.




**Ukrayna için Türkiye ve Azerbaycan yatırım ve ticarette öncelikli iki ülkedir**




Azerbaycan’ın Ukrayna Büyükelçisi Azer Hudiyev ise, Türkiye ve Azerbaycan’ın tek millet, iki devlet olduğunu ve göreve başladığında kendisini ziyaret eden ilk işadamı heyetinin TUİD heyeti olduğunu söyleyerek başladığı konuşmasında, Türk ve Azerbaycanlı işadamlarını dünyanın her yerinde birlikte iş yapabildiklerini ve Ukrayna’nın da bunun istisnası olmadığını ifade eti. Büyükelçi, nitekim iki ülke iş dernekleri arasında Ukrayna’da geçtiğimiz günlerde tarihi bir işbirliği antlaşmasına tanıkılık ettiklerini hatırlattı. Hudiyev, yılbaşında Ukrayna Cumhurbaşkanı Poroşenko’nun, büyükelçilerle yaptığı toplantıda, tüm ülke büyükelçilerinin huzurunda, Ukrayna için Türkiye ve Azerbaycan’ın yatırım ve ticarette en öncelikli iki ülke olduğunu söylediğini, Ukrayna devletinin de bu ülkeden Ukrayna’ya gelecek yatırımlara çok sıcak baktığını ifade ederken, Türk işadamlarına başarılar diledi.




Organizasyonda, Beiersdorf/Nivea Ukrayna genel müdürlüğünü yapan ayrıca Türkiye’de zeytinyağı sektöründe yatırımları olan Mustafa Birhan Hazer, Türk zeytinyağı sektörüne ilişkin sorun ve önerileri Bakan yardımcısı Mehmet Daniş ile paylaşırken, Türkiye’deki en büyük Ukrayna yatırımı olan Slava Süt’ün sahibi Terrafood Grup yönetim kurulu üyesi Fortunato Guadilipi ise grubun yatırımları hakkında bilgi verdi. Gudadilipi, Ukrayna, Rusya, Letonya ve Türkiye’de toplamda on fabrikası olan grubun yalnızca Ukrayna’da yılda 400 milyon litre süt işlediğini ve süt ürünlerinde ülkenin lider firmasını olduğunu belirtirken, Türkiye’de Karaman’da bulunan tesislerinin ise günde 500 ton süt işleme kapasitesiyle ihracat ağırlıklı olarak çalıştığını, Türkiye’ye yatırımlarının devam edeceğini belirterek, Bakan Daniş'e yerel ve merkezi idarenin kendilerine destekleri için teşekkür etti.




Çalışma yemeği, TUİD yönetim kurulu başkanı Burak Pehlivan’ın, Türkiye Cumhuriyeti Gıda, Tarım ve Hayvancılık Bakanlığı, Bakan Yardımcısı Mehmet Daniş’e iki ülkenin tarım alanındaki ilişkilerinin geliştirilmesindeki katkıları ve 1. Türkiye Ukrayna Tarım Forumu’nun düzenlenmesini sağlaması nedeniyle bir teşekkür plaketi vermesiyle sona erdi.




kaynak: tuid.org.ua




![](https://burakpehlivan.org/wp-content/uploads/2017/05/IMG_8060-1.jpg) ![](https://burakpehlivan.org/wp-content/uploads/2017/05/IMG_8063-2.jpg) ![](https://burakpehlivan.org/wp-content/uploads/2017/05/IMG_8064-3.jpg) ![](https://burakpehlivan.org/wp-content/uploads/2017/05/IMG_8066-4.jpg) ![](https://burakpehlivan.org/wp-content/uploads/2017/05/IMG_8069-5.jpg) ![](https://burakpehlivan.org/wp-content/uploads/2017/05/IMG_8070-6.jpg) ![](https://burakpehlivan.org/wp-content/uploads/2017/05/IMG_8072-7.jpg) ![](https://burakpehlivan.org/wp-content/uploads/2017/05/IMG_8074-8.jpg) ![](https://burakpehlivan.org/wp-content/uploads/2017/05/IMG_8075-9.jpg)   ![](https://burakpehlivan.org/wp-content/uploads/2017/05/IMG_8084-13.jpg) ![](https://burakpehlivan.org/wp-content/uploads/2017/05/IMG_8086-15.jpg)  ![](https://burakpehlivan.org/wp-content/uploads/2017/05/IMG_8091-17.jpg)




![](https://burakpehlivan.org/wp-content/uploads/2017/05/IMG_8097-18.jpg)




![](https://burakpehlivan.org/wp-content/uploads/2017/05/IMG_8098-19.jpg) ![](https://burakpehlivan.org/wp-content/uploads/2017/05/IMG_8100-20.jpg)  ![](https://burakpehlivan.org/wp-content/uploads/2017/05/IMG_8103-22.jpg)




![](https://burakpehlivan.org/wp-content/uploads/2017/05/IMG_8105-24.jpg) ![](https://burakpehlivan.org/wp-content/uploads/2017/05/IMG_8106-25.jpg)  ![](https://burakpehlivan.org/wp-content/uploads/2017/05/IMG_8111-27.jpg)  ![](https://burakpehlivan.org/wp-content/uploads/2017/05/IMG_8117-29.jpg) ![](https://burakpehlivan.org/wp-content/uploads/2017/05/IMG_8118-30.jpg)  ![](https://burakpehlivan.org/wp-content/uploads/2017/05/IMG_8125-32.jpg) ![](https://burakpehlivan.org/wp-content/uploads/2017/05/IMG_8128-33.jpg) ![](https://burakpehlivan.org/wp-content/uploads/2017/05/IMG_8129-34.jpg) ![](https://burakpehlivan.org/wp-content/uploads/2017/05/IMG_8133-35.jpg)  ![](https://burakpehlivan.org/wp-content/uploads/2017/05/IMG_8137-37.jpg)  ![](https://burakpehlivan.org/wp-content/uploads/2017/05/IMG_8143-39.jpg)  ![](https://burakpehlivan.org/wp-content/uploads/2017/05/IMG_8145-41.jpg) ![](https://burakpehlivan.org/wp-content/uploads/2017/05/IMG_8147-42.jpg) ![](https://burakpehlivan.org/wp-content/uploads/2017/05/IMG_8149-43.jpg)