---
title: '“Ukrayna’nın Geleceği Her Şeye Rağmen Parlak”'
date: Wed, 29 Feb 2012 10:14:22 +0000
draft: false
tags: ["2012 Ukrayna Ekonomi", "Credit Europe Ukrayna", "TUİD (Türk Ukrayna İşadamları Derneği)", "Yusuf Dağtekin"]
type: post
---












 **“Ukrayna’nın Geleceği Her Şeye Rağmen Parlak”**

![haber](https://burakpehlivan.org/tuid_images/dagtekin.jpg)Ukrayna’daki en büyük Türk bankası Credit Europe’un genel müdürü Yusuf Dağtekin, Türk Ukrayna İşadamları Derneği’nin(TUİD) ekonomik bilgilendirme toplantıları çerçevesinde TUİD Üyeleri ve Ukrayna’daki Türk iş dünyasının temsilcileriyle buluştu. TUİD Genel Merkezi’ndeki etkinliğe elliden fazla Türk ve Ukraynalı işadamı ilgi gösterdi.

Etkinliğin açılış konuşmasını yapan Türk Ukrayna İşadamları Derneği Yönetim Kurulu Başkanı ve Eczacıbaşı Holding Ukrayna temsilcisi Cem Murat Aytaç, dernek olarak görevlerinin ekonomik manada üyelerini ve Ukrayna’da iş yapan :Türk işadamlarını doğru bilgilendirmek olduğunu belirterek, bu toplantıların önümüzdeki dönemde de süreceğini ifade etti. Cem Murat Aytaç, hep söylediği gibi bu ülkenin geleceğine inandıklarını ifade ederek sözlerini tamamladı.

Credit Europe Ukrayna Genel Müdürü Yusuf Dağtekin, Ukrayna’da bankacılık sektörünün kolay bir dönem geçirmediğinin altını çizerek başladığı konuşmasında, özellikle 2011 yılının son çeyreğinden beri uygulanan sıkı para politikasının, sabit kur rejimiyle birleşmesi sonucunda, Ukrayna’da bankalar açısından hazineyi fonlamanın, reel sektörü ve bireyleri kredilendirmekten daha karlı hale geldiğini belirtti. Yusuf Dağtekin, “bugün Ukranya’da ne yazık birçok banka bireysel bankacılık bölümlerini bizim yaptığımız gibi kapatıyor ya da küçültme yoluna gidiyor, bankalar reel sektörü kredilendiremezse, pahalı krediler yüzünden tüketiciler bankalardan kredi alamazlarsa, ekonomik canlanmanın buna bağlı olarak ise sağlıklı bir ekonomik büyümenin gerçekleşmesi söz konusu olamaz” dedi. Deneyimli bankacı, “Her şeye rağmen biz FİBA grup olarak Ukrayna’ya inanıyoruz. Rusya’da ve Türkiye’de bankacılığın Ukrayna’ya göre çok karlı olmasına, koyulan sermayeye göre kar rasyolarının çok yüksek olmasına rağmen, yalnız banka olarak değil, FİBA grubun iştirakleri Marks & Spencer ile GAP ile de perakendecilikte Ukrayna’da yatırımlarımıza devam ediyoruz” diyerek sunumunu tamamladı.

TUİD Yönetim Kurulu Üyesi Okan Tanrıkulu’nun, bugün burada siz sunum yaparken, FİBA grubun patronu efsane bankacı Hüsnü Özyeğin Rusya’da, Rus Türk İşadamları Derneği’nin konuğu olarak sunum yapıyor, bu konuda ne düşünüyorsunuz sorusuna karşılık Yusuf Dağtekin “bu elbette bir tesadüf ama konuşmamın başında da belirttiğim gibi FİBA grubu olarak bu coğrayfaya inanıyoruz, burada kalıcıyız ve buranın zorluklarına rağmen Türk işadamlarının burada başarılı olacağına inancımız tam” dedi.

TUİD Yönetim Kurulu Başkanvekili Burak Pehlivan’ın “2012 yılında grivnada önemli bir değer kaybı bekliyor musunuz, eğer böyle bir durum söz konusu ise zamanlama konusunda ki öngörünüz nedir? sorusuna ise Yusuf Dağtekin, hükümetin elinde ekim seçimlerine kadar grivnanın sabit kalmasını sağlayacak enstürmanların olduğunu ancak ülkenin döviz ihtiyacının karşılanması için en geç seçim sonrası Rusya ile gaz fiyatları konusunda ve buna bağlı olarak IMF ile mevcut kredi dilimlerin serbest bırakılması ve hatta ek finansman sağlanması için antlaşmanın zaruri olduğunu ifade ederek cevapladı. Deneyiml bankacı Dağtekin, ancak bunlar yapıldıktan sonra gerçekleşecek grivnadaki kontrollü bir fiyat ayarlamasının, ekonomik reformlarla birleştiğinde ülkeye çok ihtiyaç duyulan yabancı sermayenin gelmesinin önünü açacağını belirtti.

Sunumun sonunda görüşlerini açıklayan bankanın hazine bölümü müdürü Erman Mendirek, Ukrayna’nın makroekonomik göstergelerinin iyi olduğunu, özellike kamu ve özel sektör borç rasyolarının kabul edilebilir rakamların çok altında gerçekleştiğini ancak ülkenin risk priminin yüksekliğine bağlı olarak ülkenin ancak kısa vadeli ve yüksek faizli borç alabilmesinin ve alınan borçların büyümeden ziyade günü kurtarmaya dönük kullanılmasının önemli bir sorun olduğunun altını çizdi.

Etkinliğin kapanış konuşmasının yapan TUİD Başkanı Cem Murat Aytaç, Ukrayna ile Türkiye’nin dost ve komşu iki olarak iyi ekonomik ilişkilerde bulunmasının, ülkedeki Türk yatırımcılarının sayısının artmasının, Türkiye ve Ukrayna’nın refahına önemli katkı yapacağını belirterek, “işte bu bilgilendirme toplantıları ülkeye yatırım yapmış ve yapmayı düşünen Türk girişimciler için önemlidir, dernek olarak bu etkinlikleri ilerki dönemde de gereçekleştireceğiz” diyerek sözlerini tamamladı.

![haber](https://burakpehlivan.org/tuid_images/dagtekin1.jpg)

![haber](https://burakpehlivan.org/tuid_images/dagtekin2.jpg)

![haber](https://burakpehlivan.org/tuid_images/dagtekin2a.jpg)

![haber](https://burakpehlivan.org/tuid_images/dagtekin3.jpg)

![haber](https://burakpehlivan.org/tuid_images/dagtekin4.jpg)

![haber](https://burakpehlivan.org/tuid_images/dagtekin5.jpg)

![haber](https://burakpehlivan.org/tuid_images/dagtekin6.jpg)

 

 

 

 

 

 

 

 

 





