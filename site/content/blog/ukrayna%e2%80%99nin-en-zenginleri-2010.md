---
title: 'Ukrayna’nın En Zenginleri 2010'
date: Wed, 12 Jan 2011 19:56:54 +0000
draft: false
tags: ["Donetskstal", "Dragon Capital", "Ekonomi", "Gennadi Bogolyubov", "İgor Kolomoiskiy", "İliç Demir Çelik Fabrikası", "Kostantin Jevago", "Kreşatik", "Privat Grup", "Privatbank", "Rinat Ahmetov", "Şahtar Donetsk", "Tsum", "Ukrayna", "Viktor Nusenkis", "Viktor Pinçuk", "Yaşam", "Yulya Timaşenko"]
type: post
---

 

[Ukrayna’nın En Zenginleri 2010](http://turkukraynaforum.com/blog/is-dunyasi/ukrayna’nin-en-zenginleri-2010/ "Permanent Link to Ukrayna’nın En Zenginleri 2010")


Ukrayna’nın geleneksel zenginleri Sovyetler Birliği zamanında oluşturulan dev sanayi tesislerinin özelleştirme sürecinde  sahipliklerini elde eden kişilerdir. Ancak son yıllarda özellikle tarım ve gıda sektöründen girişimciler de en zenginler listesinde boy gösteriyorlar. Bu yıl açıklanan listede metal, finans, tarım ve gıda ile emlak gibi alanlarda yatırımları olan işadamları ilk 50 sırayı  paylaştılar.**Tarım ve gıda**sektöründeki yükselişi Ukrayna için önemsiyorum. Bu alanlarda ülkenin Allah vergisi toprağından kaynaklanan müthiş bir rekabet avantajı var. Doğru politikaların uygulanması, altyapının geliştirilmesi ile Ukrayna yalnız kendini değil, tüm Avrupa’yı besleyecek konuma gelecektir. Dolayısıyla gelecek yıllarda tarım ve gıda sektörlerinde yatırımı olan daha çok Ukraynalı işadamını listenin üst sıralarında göreceğimizi tahmin ediyorum. Şimdiden bu listede servetini tarım ve gıda alanlarında yapmış  10 civarında işadamı yer alıyor.








[
![Viktor Pinçuk](http://turkukraynaforum.com/blog/wp-content/uploads/2011/01/viktor-pinchuk-300x199.jpg "viktor pinchuk")](http://turkukraynaforum.com/blog/wp-content/uploads/2011/01/viktor-pinchuk.jpg) 


Viktor Pinçuk








Listenin ilk 5 sırasında bu sene küçük bir değişiklik oldu. Ukrayna’nın en uzun süreli devlet başkanlığını yapan Kuçma’nın, damadı,**Kievstar’ın sahibi Viktor Pinçuk**listenin dışına çıkarken, bir başka Viktor, Viktor Nusenkis listeye dahil oldu. Ukrayna’nın önemli menkul kıymetler ve  yatırım danışmanlığı firması Dragon Capital tarafından derlenen listenin başında Donestskli İşadamı**Rinat Ahmetov**bulunuyor. İkinci sırada  Dnipro-Petrovsk Merkezli Privat grubun ortaklarından Igor Kolomoiski, üçüncü sırada yine bu grubun ortaklarından Gennadi Bogolyubov, dördüncü sırada Donetskstal Grubu’nun sahibi Viktor Nusenkis, 5. Sırada ise
Ferrexpo’nun hakim hissedarı Kostantin Jevago yer alıyor. Ancak şu   unutulmamalı ki, Ukraynalı işadamlarının çoğunun gerçek servetini bilmek
mümkün değil.  Bu bilinebilseydi listede önemli değişiklikler olacağı kesindi.





[![Rinat Ahmetov](http://turkukraynaforum.com/blog/wp-content/uploads/2011/01/rinat-akhmetov_wealthiest-ukrainian-oligarchs-300x180.jpg "rinat-akhmetov_wealthiest-ukrainian-oligarchs")](http://turkukraynaforum.com/blog/wp-content/uploads/2011/01/rinat-akhmetov_wealthiest-ukrainian-oligarchs.jpg)


Rinat Ahmetov








**
Rinat Ahmetov**




2010 yılında da bir gelenek bozulmadı ve Kazan Tatarı kökenli, Donetskli işadamı Rinat Ahmetov**23,5 milyar $’**lık serveti ile Ukrayna’nın en  zengini oldu. Ahmetov aynı zamanda, Doğu Avrupa’nın ve Rusya dahil BDT ülkelerinin en varlıklı işadamlarının sıralandığı en zenginler listesinin de en tepesinde yer alıyor. 44 yaşındaki işadamı, Ukrayna Parlamentosu’nda iktidardaki Bölgeler Partisi’nden milletvekili.





[
![Şahtar Donetsk Kulübü](http://turkukraynaforum.com/blog/wp-content/uploads/2011/01/shakhtar-donetsk.gif "shakhtar donetsk")](http://turkukraynaforum.com/blog/wp-content/uploads/2011/01/shakhtar-donetsk.gif) 


Şahtar Donetsk Kulübü








Uefa Şampiyonu**Şahtar Donetsk Kulübü’**nün başkanlığını yapan Ahmetov’un servetinin kaynağı sahip olduğu demir çelik tesisleri. Bununla birlikte makine sanayi, enerji, perakende, emlak, finans, tarım ve medya sektörlerinde faaliyet gösteren firmaları var. 2010 yılında grubun bünyesine, Ukrayna’nın en büyük 3. Demir-çelik tesisi olan İliç Demir Çelik Fabrikası katıldı. Ahmetov’un yeni
planı, Kiev’in merkez caddesi**Kreşatik’te**yer alan Tsum’u(Sovyetler Birliği zamanından kalma devlet alışveriş merkezi) satın alıp burayı Londra’daki**Harrords**Mağazası’na benzer lüks bir alışveriş merkezine dönüştürmek. Müttefikleri şu an iktidar olan Ahmetov’un önü açık gözüküyor.





[
![Avrupa'nın En Zenginlerinin Servetleri](http://turkukraynaforum.com/blog/wp-content/uploads/2011/01/rinat-ahmetov-2-300x152.gif "rinat ahmetov 2")](http://www.forbes.com/lists/2008/10/billionaires08_Rinat-Akhmetov_JIRK.html) 


Avrupa'nın En Zenginlerinin Servetleri - Rinat Ahmetov: kırmızı disk.
Kaynak: Forbes








[
![Kiev Tsum Alışveriş Merkezi](http://turkukraynaforum.com/blog/wp-content/uploads/2011/01/kiev-tsum-300x225.png "kiev-tsum")](http://turkukraynaforum.com/blog/wp-content/uploads/2011/01/kiev-tsum.png) 


Kiev Tsum Alışveriş Merkezi








**
Igor Kolomoisky**




Kolomoisky, Ukrayna’nın en büyük bankası olan**Privat Bank’ın hakim ortağı**, toplam serveti**6,2 milyar $**olarak  tahmin ediliyor. Finansın yanı sıra metaluriji, enerji, kimya, medya ve hava taşımacılığı alanlarında yatırımları var.  Geçtiğimiz yıl**Avrupa Yahudi Cemaati Konseyi’nin**başkanlığına seçilen işadamı, zamanının büyük bölümünü  Ukrayna’da değil, İsviçre’de geçiriyor.





[
![Privatbank](http://turkukraynaforum.com/blog/wp-content/uploads/2011/01/privatbank.jpeg "privatbank")](http://turkukraynaforum.com/blog/wp-content/uploads/2011/01/privatbank.jpeg) 


Privatbank








[
![Igor Kolomoisky](http://turkukraynaforum.com/blog/wp-content/uploads/2011/01/igor-kolomoisky-2.jpeg "igor kolomoisky 2")](http://turkukraynaforum.com/blog/wp-content/uploads/2011/01/igor-kolomoisky-2.jpeg) 


Igor Kolomoisky








Her ne kadar yeni iktidarla bazı sorunlar yaşasa da, 2010 yılında**1+1, City, Kino ve TET**televizyon kanallarını bünyesinde bulunduran CEME medya grubunun tüm hisselerini kontrol altına aldı. Bununla birlikte geçtiğimiz yıl yaşananlar bu iktidar
döneminde özelleştirme ihalelerinde onun ve grubunun geri planda kalacağını gösteriyor.





[
![Igor Kolomoisky](http://turkukraynaforum.com/blog/wp-content/uploads/2011/01/igor-kolomoisky.jpg "igor kolomoisky")](http://turkukraynaforum.com/blog/wp-content/uploads/2011/01/igor-kolomoisky.jpg) 


Igor Kolomoisky








**
Gennadi Bogolyubov**





[
![Gennadi Bogolyubov](http://turkukraynaforum.com/blog/wp-content/uploads/2011/01/gennadiy-bogolyubov.jpeg "gennadiy bogolyubov")](http://turkukraynaforum.com/blog/wp-content/uploads/2011/01/gennadiy-bogolyubov.jpeg) 


Gennadi Bogolyubov








48 yaşındaki işadamı, Igor  Kolomosiki’nin**Privat Gruptaki**ortağı ve**5,4 milyar $**’lık bir varlığı mevcut. Sahip olduğu firmalardan biri Avustralya’nın en  büyük**manganez** rezervlerine sahip. Geçtiğimiz yıl rakip firmaları satın alarak dünyanın bir numaralı manganez üreticisi olma fırsatını elinden kaçırdı. Ancak öyle görülüyor ki bu yöndeki çabası devam edecek. Hayırsever bir işadamı olarak bilinen Bogolyubov, aynı zamanda,**Dnipropetrovsk’taki Yahudi Cemaati’nin**de başkanlığı yürütmekte.





[
![Zasyadka Maden Kuleleri, Donetsk](http://turkukraynaforum.com/blog/wp-content/uploads/2011/01/ukraine-mining.jpg "UKRAINE MINE")](http://turkukraynaforum.com/blog/wp-content/uploads/2011/01/ukraine-mining.jpg) 


Zasyadka Maden Kuleleri, Donetsk








**Viktor Nusenkis**




Nusenkis, Ukrayna’nın en zenginleri listesinde dördüncü sırada geliyor ve ilk 5 işadamı arasında en yaşlısı. 56 yaşındaki işadamının toplam varlığı**3 milyar $.  Metaluriji**ve Dünya’nın 4. büyük  kömür rezervlerine sahip olan ülkesi olan  Ukrayna' da**kömür madenciliği**ile uğraşıyor. Ukrayna dışında Çek Cumhuriyeti ve Rusya’da kömür ocakları işletiyor. Son yıllarda tarım  sektöründe faaliyet göstermeye başladı. Kamuoyunun önüne çıkmaktan pek hoşlanmıyor.




**
Kostantin Jevago**





[
![Kostyantyn Jevago](http://turkukraynaforum.com/blog/wp-content/uploads/2011/01/kostyantin-zhevago.jpg "kostyantin zhevago")](http://turkukraynaforum.com/blog/wp-content/uploads/2011/01/kostyantin-zhevago.jpg) 


Kostantin Jevago








Eski Başbakan Yulya Timaşenko’nun Partisi’nde meclise girdi. Ukrayna’nın **en genç**milyarderi, henüz**36 yaşında**. Finans ve Credit Bankası’nın sahibi ve bu banka aracılığı ile Ukrayna’nın en önemli demir madenlerine sahip.**2,4 milyar $’lık**servete sahip Jevago, diğer birçok ultra zengin Ukraynalı gibi**futbol**meraklısı.


 

