---
title: 'Kiev’de Haftasonu İçin Değişik Bir Alternatif, Aqua Park ve Carting'
date: Tue, 23 Nov 2010 20:01:02 +0000
draft: false
tags: ["Brovari", "Brovary", "Gezi ve Restoran", "Kiev", "Kiev caddesi", "Kiev'de Aqua Park", "Kiev'de carting", "Kiev'de eğlence", "Kiev'de Haftasonu", "Turizm", "Ukrayna", "Yaşam"]
type: post
---

[Kiev’de Haftasonu İçin Değişik Bir Alternatif, Aqua Park ve Carting](http://turkukraynaforum.com/blog/yasam/kiev’de-haftasonu-icin-degisik-bir-alternatif-aqua-park-ve-carting/ "Permanent Link to Kiev’de Haftasonu İçin Değişik Bir Alternatif, Aqua Park ve Carting")








Kiev’in ilk Aqua Park’ı, Kiev merkeze yaklaşık 25 km mesafedeki Brovary’de geçtiğimiz yıl açıldı. Uzun bir süredir bu komplekse uğramayı düşünüyordum, bu amacıma bu haftasonu ulaştım. Bu yaşta Aqua Park’a gidilir mi diye soranları duyar gibiyim ama bu sorunun cevabı evet, gidilir.


![Kiev Aquapark](http://turkukraynaforum.com/blog/wp-content/uploads/2010/11/aquapark01-300x200.jpg "aquapark01")


Her yaşta  Aqua Park’a uğranılır hem de eğlenilir. Komplekse şehrin sağ
tarafından yanı merkezden gidilecekse, Metro köprüsünü nehrin sol yakasına doğru takip etmek ve 20 km kadar dümdüz Brovary istikametine gitmek gerekiyor. Brovary’ye girdikten sonra hafifçe çatallaşan yoldan sola doğru kıvrıldığınızda karşınıza çıkan cadde Kiev Caddesi. Bu Cadde’de sağ kol üzerinde Aqua Park’ın da bulunduğu terminal yer alıyor.


![Kiev Aquapark](http://turkukraynaforum.com/blog/wp-content/uploads/2010/11/aquapark04-300x199.jpg "aquapark04")


Kiev Aquapark






 

![Kiev Aquapark](http://turkukraynaforum.com/blog/wp-content/uploads/2010/11/aquapark02-300x200.jpg "aquapark02")


Terminal’de megamarket, ortanın büyüğü bir alışveriş merkezi, carting pisti evet yanlış okumadınız carting pisti ve aqua Park bulunuyor. Carting pistini bu spordan hoşlananlara tavsiye ederim. Kiev’de başka bir yerde carting varsa ben bilmiyorum. 10 dakikasına 110 Grivna para veriyorsunuz. İki ayrı pist var. Pistlerden biri yeni başlayanlara dönük, diğeri ise daha karmaşık, virajların daha çok ve keskin olduğu bir pist. Kısa bir bilgilendirmenin ardından kasklarınızı takıyor, arabalara biniyor, kemerlerinizi bağlıyorsunuz ve ondan sonrası size kalmış. Aman dikkat, carting şakaya gelmez!


![Aquapark ve Terminal](http://turkukraynaforum.com/blog/wp-content/uploads/2010/11/aquapark03-300x184.jpg "aquapark03")


Dönelim Aqua Park’a. Park haftasonları saat 18:00’e kadar yetişkinlerden 3 saat için 158 Grivna talep ediyor. Haftasonları saat akşam 6’dan sonra, haftaiçleri ve yetişkin olmayanlar içinse ücret daha az. Tüm günü burada geçirmek istiyorsanız ki, bana göre bu gereksiz ödeme yapacağınız miktar doğal olarak artıyor. 1 saatlik seçeneği tavsiye etmem çünkü duştu, üstünüzü değiştirmekti derken, bu süre çok hızlı geçecektir. Parka giderken yanınızda terlik ve havlu götürmeyi unutmayın, orada havlu verilmiyor. Aqua Parkın içinde solda iki ayrı hat, sağda ise 4 ayrı hat bulunuyor. Merkezde ise serbest düşüş var. Güvenliğin sağlanması için Ukrayna standartlarında azami çaba sarf edildiği göze çarpıyor. Aman dikkat, yeşil ışığı görmeden ve görevliden komutu almadan aktiviteye başlamayın ve sizden istenen güvenlik kurallarına layıkıyla uyun. Solda yer alan iki hattan birini çift olarak yapabilmek mümkün, bunun için aşağıdan çiftli simitleri alarak yukarı çıkacaksınız. Diğer hatta ise simite gereksinim yok. Ortadaki serbest düşüşü ise, kalbi olanlara kesinlikle tavsiye etmem, parkın adrenali en yüksek bölümü burası, zaten pek de popüler değil ve sıra beklemiyorsunuz. Sağ köşedeki üç hat ise soldan sağa doğru zorluk derecelerine göre sıralanıyorlar. En zoru ve bana göre keyiflisi ise en soldaki ki. Bu hatların yanındaki dördüncün hattın ise ki üç ayrı girişi var, yatak alarak buradan kayıyorsunuz denemekte yarar var.




Hatlarda 1-2 saat keyifli vakit geçirdikten sonra, havuz kafeye geçilebilir. Havuz kafe diyorum ama burası kelimenin tam anlamıyla havuz kafe. Sandalyeler suyun içerisinde, yani havuzda oturuyorsunuz.  Fiyatları oldukça makul.  Dondurma ve suşi karnı aç olanlara ya da canı bir şey yemek isteyenler için hoş seçenekler. Fiyatların oldukça hesaplı olduğunu söyleyebilirim. İşletmeciler bu noktada akıllı hareket etmişler ve sürüme oynamışlar. Nasılsa müşteriler içerideler, ne satarsak almak zorundalar mantığıyla hareket etmemişler Bu yüzden oturmak istiyorsanız biraz beklemeniz gerekiyor, bu bölüm çok popüler. Sauna, adına Türk hamamı deseler de Türk hamamı olmayan hamam! , jakuzi, tesisin sunduğu diğer hizmetler. Tesis içerisindeki alışverişlerinizi girişte size verilen kol saatlerindeki çipleri okutarak yapıyorsunuz, çıkışta ise kasada ekstra harcamalarınızı ödüyorsunuz. Benim önümdeki Ukraynalılar, kasada hararetli bir tartışmanın içerisindeydiler, süreyi 15 dakika geçirmişler ve onlardan tam gün parası isteniyordu. Süreyi geçirmemek gerek. İçeri girildiği andan çıkana kadar süreyi satın alıyorsunuz, dolayısıyla üst değiştirme ve duş gibi alanlarda geçen süreyi de dikkate almanız gerekiyor.


![Kiev Aquapark](http://turkukraynaforum.com/blog/wp-content/uploads/2010/11/aquapark05-300x200.jpg "aquapark05")


Kiev Aquapark Havuz




[
![](http://turkukraynaforum.com/blog/wp-content/uploads/2010/11/aquapark06-300x200.jpg "aquapark06")](http://aquapark-terminal.com.ua/) 




Kiev, İstanbul gibi, sakinlerine sınırsız, sayısız etkinlik seçeneği sunan bir şehir değil. Şehir ve şehir yaşamı yeni yeni gelişiyor. Aktiviteler sınırlı, tesislerin birçoğunun niteliği batı standartlarından değil ama bu şehir yine de çok güzel bir şehir. Özellikle kapalı kış ve bahar günleri için Aqua Park da, carting de, Kiev’de yaşayanlar için güzel bir  seçenek.




İyi eğlenceler!