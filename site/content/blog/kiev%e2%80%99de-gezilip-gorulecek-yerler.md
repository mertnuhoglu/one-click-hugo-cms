---
title: 'Kiev’de Gezilip Görülecek Yerler'
date: Fri, 20 Aug 2010 20:14:13 +0000
draft: false
tags: ["Gezi", "Gezi ve Restoran", "Kiev", "Kiev", "Restoran", "Turizm", "Turizm", "Ukrayna"]
type: post
---

 Başkent Kiev, kişi başına 12,5 m2′ lik yeşil alanla Avrupa’nın en yeşil başkentlerinin başında geliyor. Şehirde yüzlerce tarihi kilise, manastır ve katedral var. Ruslar’ın da atası olan Kiev Rusları’na başkentlik yapan ve  Rus ve Ukraynalılar’ın ortodoksluk dinini benimsediği bu şehir, gerçek bir tarih hazinesi. Her ne kadar şehrin büyük bölümü II. Dünya Savaşı esnasında yıkılsada, tarihi Podol Bölgesi alçak binaları, şık restoran ve kafeleri görülmesi gereken bir bölge. Yine Merkezden Podol’a inen Andrivskiy yokuşu, otantik binaları, resim galerileri, sokak ressamları ile Kiev’ e gelenlerin uğramasının elzem olduğu bir sokak.







**
![](http://dl.dropbox.com/u/747167/web/roxalana/375879145.jpg "Bağımsızlık Meydanı Kiev")** 


Ortodoks Hristiyanlığı’nın önemli manastırlarından Lavra, Marinskiy Sarayı, Bağımsızlık Meydanı, şehrin en önemli caddesi Kreşatik ve özellikle Mayıs ayında  Botanik Bahçesi gezilmesi, görülmesi şart olan yerler. Alışveriş merkalıları, Kreşatik’e dik bir sokak olan Pasaj’ da dünyaca ünlü markaların dükkanlarını görebilir, buralardaki şık cafelerde yorgunluk atabilirler.




Şehirde çok sayıda müze var. Bunlar arasında, şehrin biraz dışında yer alan Ukrayna’nın çeşitli bölgelerinden ev örneklerinin yer aldığı açık hava müzesi ilgi çekiyor. Ukrayna’nın milli şairi Şevçenko’nun eserlerinin sergilendiği Şevçenko Müzesi, Havacılık Müzesi, Milli Müze, Doğa Bilimleri Müzesi ziyaret edilebilecek diğer müzeler.





[
![](http://dl.dropbox.com/u/747167/web/roxalana/382564223.jpg "Ukrainian Homes")](http://www.flickr.com/photos/stuckincustoms/382564223/) 


Fotoğraf: Ukrayna Evleri / Trey Ratcliff








Sanat meraklıları için, Şehir Merkezi’nde Arena Kompleksi içerisinde yer alan Pinçuk Sanat Galerisi ve Kiev Rus Ressamları Müzesi atlanmaması gereken yerler. Pinçuk Sanat Galerisi, dünyaca ünlü sergilere belirli süreler ile ev sahipliği ediyor. Galerinin en üstünde yer alan kafe bembeyaz dekorasyonu ve panoramik şehir manzarası ile galeriyi gezenlerin soluklandıkları bir mekan.





[
![](http://dl.dropbox.com/u/747167/web/roxalana/4617594201.jpg "Battle of the Dnieper (1943) Statue")](http://www.flickr.com/photos/mattsh/4617594201/) 


Fotoğraf: Dinyeper Savaşı (1943) Anıtı / Matt Shalvatis








Dünya’nın en geniş nehirlerinden biri olan Dinyeper Nehri elbette bir Boğaz değil ama burada bir tekne gezisi yapmak güzel bir fikir. Kiev’in kuzeyinde bulunan ve Kiev Denizi diye adlandırılan büyük baraj gölüne günün belirli saatlerinde tekne seferleri var. Nehrin ve baraj gölünün arasındaki kot farkını yükselen ve alçalan platformlar yardımıyla geçmek hoş bir deneyim.





[
![](http://dl.dropbox.com/u/747167/web/roxalana/82611606.jpg)](http://www.flickr.com/photos/48355243@N00/82611606) 


Fotoğraf: Kiev'de Füniküler / Adam Lederer








Kiev yer yer yeşil yer yer ise Sovyetler   Birliği’nin anımsatan sosyal konut manzaraları ile gri bir şehir. Şehir tarihi binaların yanında modern  binaların ne yazık ki bittiği, tarih ile bugünün kontrastını yaşayan bir  başkent. İnsan Dünya’ da tabii ki birçok farklı yeri görmek ister ama Kiev bu yerlerin başında olmalı.





[
![Anavatan Heykeli, Dinyeper'in Öteki Yakasından](http://dl.dropbox.com/u/747167/web/roxalana/152097100.jpg "The Motherland Statue from the other side of the Dnipro")](http://www.flickr.com/photos/94032388@N00/152097100) 


Fotoğraf: Anavatan Heykeli, Dinyeper'in Öteki Yakasından /






