---
title: 'Ukrayna İş ve Yatırım Fırsatları Forumu Kiev’de gerçekleşti'
date: Tue, 18 Jul 2017 20:06:48 +0000
draft: false
tags: ["Ekoavrasya", "forum", "TUİD", "TUİD (Türk Ukrayna İşadamları Derneği)", "Ukrayna Sanayi ve Ticaret Odası", "Ukrayna ticaret", "Ukrayna yatırım"]
type: post
---

![](https://burakpehlivan.org/wp-content/uploads/2017/07/20017473_10155459055289544_1794450366006333724_o.jpg)




Ukrayna Sanayi ve Ticaret Odası(TPPU), Uluslararası Türk Ukrayna İşadamları Derneği(TUİD) ve Avrasya Ekonomik İlişkiler Derneği(EkoAvrasya) tarafından organize edilen Ukrayna İş ve  Yatırım Fırsatları Forumu Kiev’de gerçekleşti. Forum kapsamında, 40 kişilik Türk işadamı heyeti önce Türkiye Cumhuriyeti Kiev Büyükelçiliğini daha sonra ise TUİD genel merkezini ziyaret etti. TUİD genel merkezinde, TUİD yönetim kurulu başkanı Burak Pehlivan, heyete Ukrayna ekonomisinin son durumuyla ilgili bir sunum yaptı. Pehlivan, Ukrayna’nın son üç yılda gerçekleştirdiği yapısal reformların, bağımsızlığın ilk 23 yılında gerçekleştirilen değişimlerden fazla olduğunu ifade ederken, bu sayede ülkenin Dünya Bankası Kolay İş yapma endeksinde 2013 yılında 183 ülke arasında 137. sıradayken, 2016 yılında 80. sıraya yükseldini hatırlattı. TUİD başkanı, Türk işadamı ve girişimcilerin yeniden kurulan Ukrayna’da hem ticaret hem de yatırımlar açısından özellikle bu dönemde pozisyon almasının önemine dikkat çekti.




Forumun İkinci gününde ise Ukrayna Sanayi ve Ticaret Odası’nın ana salonunda Türkiye Ukrayna yatırım ve ticaret konferansı gerçekleştirildi. Konferans öncesi bir araya gelen TPPU, TUİD ve EkoAvrasya Başkanları Gennadiy Çizikov, Burak Pehlivan ve Hikmet Eren, Karadeniz Ekonomik İşbirliği Örgütü’nün yeni dönemde başkanlığını devralan Ukrayna’yı iş dünyasında temsil edecek TPPU’nun ekonomiye ve ticarete dönük yapacağı etkinliklere ilişkin görüş alışverişinde bulundular.




Yatırım Konferansını açılış konuşmasını yapan TPPU Başkan Yardımcısı Valeriy Korol, Kocaeli’de 2016 yılında gerçekleştirilen Türkiye Ukrayna Sanayi Forumu’nun  Oda ve Türkiye Ukrayna ekonomik ilişkileri açısından bir ilk olduğunu bugün ise bu forumun devamı niteliğinde bu sefer Kiev’de bir araya gelindiği belirterek, EkoAvrasya’ya ve TUİD’e böyle tarihi bir forumun gerçekleştirilmesindeki katkılarından dolayı bir kez daha teşekkür etti. Korol, Ukrayna Sanayi ve Ticaret Odası bünyesinde oluşturulan ilk iş konseyinin Türkiye Ukrayna İş Konseyi olduğunu, TPPU’nun, Ukrayna’nın stratejik ortağı Türkiye ile ekonomik ilişkilerin geliştirilmesine büyük önem verdiğini belirtti. Korol, işadamlarını iki ülke arasında daha çok ticaretin ve yatırımın gerçekleşmesi için daha çok çalışmaya davet etti.




![](https://burakpehlivan.org/wp-content/uploads/2017/07/DSC_7067.jpg)




TUİD yönetim kurulu başkanı Burak Pehlivan ise, TPPU’nun büyük bir jest yaparak, DEİK ve resmi heyetler dışında ilk kez böyle bir organizasyon için bir Türk işadamı heyetine resmi karşılama ve salon tahsisi yaptığını, bunda ise hiç kuşkusuz Ukrayna Sanayi ve Ticaret Odası’nın Türk iş dünyasına verdiği önem kadar, EkoAvrasya’nın, Türkiye Ukrayna ekonomik ilişkilerine yaptığı katkının Oda tarafından takdir edilmesinin de payı olduğunu belirtti. Pehlivan, Türkiye Ukrayna ekonomik ilişkilerinin en önemli gündem maddesinin Türkiye Ukrayna Serbest Ticaret Antlaşması olduğunu, bu tür organizasyonların ise bu antlaşmanın öneminin anlaşılması ve farkındalığının artması için zemin oluşturduğunu ifade etti.




![](https://burakpehlivan.org/wp-content/uploads/2017/07/DSC_6471.jpg)




EkoAvrasya yönetim kurulu Başkanı Hikmet Eren, eski Sovyet coğrafyasını oluşturan ülkelere hitap eden bir ekonomik düşünce kuruluşu olarak, Ukrayna’nın, Türkiye için öneminin farkında olduklarını, özellikle son birkaç yıldır Ukrayna’yı daha çok gündemlerine aldıklarını söylerken, Türkiye Ukrayna Serbest Ticaret Antlaşması’nı desteklediklerini, iki ülke ticari ilişkilerinin gerçek potansiyeline ulaşması için çaba sarf etmeye devam edeceklerini söyledi. Eren, TUİD’in dünyada örnek, model alınması gereken bir Türk işadamı derneği olduğunu, TUİD ve TPPU  ile işbirliği yapmaktan büyük memnuniyet duyduklarını, Ankara Kiev doğrudan hava seferlerinin başlamasının iki başkenti daha da yakınlaştırdığını söylerken, en kısa zamanda Ankara’da da Ukrayna ile ilgili bir etkinliğe imza atmak istediklerini belirterek sözlerini tamamladı.




Konferansı ikinci bölümünde TUİD başkan vekili Ali Bulut, Ukrayna’da iş yapmaya ilişkin bir sunum yaparken, ülkedeki yatırım ve ticaret fırsatlarıyla ilgili görüşlerini yatırımcılarla paylaştı. Bulut, özellikle tarım arazilerinin alım-satımı önündeki engellerin kaldırılmasıyla, Ukrayna’nın tarım alanındaki yatırım potansiyelinin artacağına dikkat çekerken, Türkiye ve Ukrayna’nın birbirlerine rakip değil, birbirlerini tamamlayan iki ortak olarak görülmesini gerektiğini ifade etti. Bulut’tan sonra söz alan hukuk ve muhasebe firmalarının temsilcileri, katılımcıların teknik sorularını cevapladılar. Daha sonra yüzden fazla Türk ve Ukraynalı işadamı arasında karşılıklı iş görüşmeleri gerçekleştirildi. 




Türk işadamı Yatırım Forumu kapsamında son olarak, Ukrayna’nın ilk Organize Sanayi Bölgesi(OSB) yatırımlarından olan ve OSB’nin kuruluş ve işletim aşamasında Türkiye’nin deneyimlerinden büyük ölçüde yararlanılan Belaya Tserkov OSB’’sinin Kiev’deki merkezini ziyaret ederek, burada yetkililerden Ukrayna’da üretime dönük yatırımlara ilişkin bilgi aldılar. Türkiye Ukrayna İş ve Yatırım Fırsatları Forumu, TUİD’in katılımcıların onuruna verdiği gala yemeği ile sona erdi.




![](https://burakpehlivan.org/wp-content/uploads/2017/07/DSC_3982.jpg) ![](https://burakpehlivan.org/wp-content/uploads/2017/07/DSC_3987.jpg) ![](https://burakpehlivan.org/wp-content/uploads/2017/07/DSC_4018.jpg)




![](https://burakpehlivan.org/wp-content/uploads/2017/07/IMG_8564-8-Копировать.jpg) ![](https://burakpehlivan.org/wp-content/uploads/2017/07/IMG_8573-13-Копировать.jpg) ![](https://burakpehlivan.org/wp-content/uploads/2017/07/IMG_8600-32-Копировать.jpg) ![](https://burakpehlivan.org/wp-content/uploads/2017/07/IMG_8608-38-Копировать.jpg) ![](https://burakpehlivan.org/wp-content/uploads/2017/07/IMG_8611-40-Копировать.jpg) ![](https://burakpehlivan.org/wp-content/uploads/2017/07/IMG_8650-63-Копировать.jpg) ![](https://burakpehlivan.org/wp-content/uploads/2017/07/IMG_8669-70-Копировать.jpg)  ![](https://burakpehlivan.org/wp-content/uploads/2017/07/IMG_8735-113-Копировать.jpg)