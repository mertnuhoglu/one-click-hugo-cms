---
title: 'Ukrayna iş dünyası TUİD’in yıl sonu yemeğinde buluştu'
date: Tue, 19 Dec 2017 20:10:24 +0000
draft: false
tags: ["Alfred Praus", "Genel", "TUİD (Türk Ukrayna İşadamları Derneği)", "Ukrayna Türk Toplumu", "Ukrayna Türk toplumu", "Yönet Can Tezel"]
type: post
---

![](https://burakpehlivan.org/wp-content/uploads/2017/12/viber-image.jpg)




Ukrayna’daki Türk işinsanları ve profesyoneller, Uluslararası Türk Ukrayna İşadamları Derneği(TUİD)’in geleneksel yıl sonu yemeğinde bir araya geldi. Türkiye Cumhuriyeti Kiev Büyükelçisi Yönet Tezel’in teşrifleriyle onurlandırdığı yemekte, Ukrayna Tarım Bakan yardımcısı Olga Timofetseva, Ukrayna Sanayi ve Ticaret Odası birinci başkan yardımcısı Mihail Nepran, Avusturya Ukrayna İşadamları Derneği Başkanı Alfred F. Praus, İngiltere Ukrayna Ticaret Odası Başkanı Bate Toms, T.C. Kiev Ticaret Müşaviri Haydar Koçak, TİKA Ukrayna Program koordinatörü Hacı Bayram Bolat, T.C. Kiev Büyükelçiliği ikinci katibi Mehmet Aktaş ve DEİK Türk Ukrayna İş Konseyi Başkan Vekili Rasim Bekmezci gibi isimler de hazır bulunurken, TUİD üyeleri ve Türk işadamlarının yanı sıra Ukrayna’daki yabancı iş dünyasının temsilcilerinin ve Ukrayna’daki büyük şirketlerin üst düzey yöneticilerinin de organizasyona ilgisi yoğundu.




Etkinliğin başında bir konuşma yapan TUİD yönetim kurulu başkanı Burak Pehlivan, geleneksel olarak yıl sonunda düzenledikleri bu organizasyonda yılın da kısa bir muhasebesini yapma imkanı bulduklarını, TUİD olarak Ukrayna ve Türkiye’nin farklı şehirlerinde seksenin üzerinde faaliyete imza attıkları yılı oldukça etkin ve verimli bir biçimde geçirdiklerini düşündüklerini ifade ederek başladığı konuşmasında, ‘‘TUİD üyelerinin yanı sıra, Ukrayna Türk Toplumuzun değerli bireylerine, Türkiye ve dünyanın farklı yerlerinde işbirliği içinde olduğumuz iş örgütlerine, yabancı dostlarımıza ve tabii ki büyükelçiliğimize bize verdikleri sürekli destek için teşekkür ediyoruz’’ dedi. Pehlivan, Ukrayna Türk iş dünyasının dinamikliği ve enerjisiyle yeni Ukrayna’nın kuruluş sürecine katkı yaptığını, 2017 yılında Ukrayna’daki farklı ülkelerin iş dünyaları arasındaki ilişkilerin genişleyip, derinleşmesinin ise yılın en önemli kazanımlarından biri olduğunu hatırlattı. 




TUİD başkanı yılın son projesi olarak, bugüne kadar Ukrayna’da hiç yapılmamış bir çalışmayı, beğenilen Türkçe haber sitesi Ukraynahayat ile birlikte, ülkenin saygın araştırma şirketlerinden Reyting’ yaptırdıklarını ve bu çalışmayla Ukrayna’daki Türkiye algısını, halkın Türk ürün ve markalarına bakışını ölçtükleri bilgisini paylaştı. Pehlivan, araştırma sonucunda oldukça çarpıcı sonuçlara ulaştıklarını, genel olarak Ukrayna halkının, Türkiye ve Türkler’e bakış açısının oldukça olumlu olduğunu, bu araştırmayı her yıl yaparak değişimleri ölçmeyi planladıklarını ifade ederken,bu çalışmanın bir nüshasının her katılımcıya İngilizce olarak takdim edeceklerini belirtti ve katılımları için konuklara teşekkür ederek sözlerini tamamladı.




Türkiye Cumhuriyeti Kiev Büyükelçici Yönet Can Tezel ise, TUİD açısından 2017 yılının oldukça başarılı ve üretken geçtiğini söylerken, ‘‘yıl boyunca gerçekleştirilen faaliyetler ve özellikle bu son yapılan çalışma için TUİD yönetimini tebrik ediyorum’’ dedi. Tezel, yine örnek bir organizasyonun gerçekleştirildiğini, Ukrayna’daki farklı iş dünyalarının temsilcilerinin bu vesileyle bir araya geldiğini ifade ederken, etkinlik için teşekkür etti. Büyükelçi Tezel, Ukrayna’ya Türk iş dünyasının ilgisinin her geçen gün arttığını Ukrayna’da yapısal reformlar gerçekleşip, bu reformların uygulaması arttıkça, ülkeye daha çok Türk sermayesinin geleceğini söyledi.


www.tuid.org.ua

![](https://burakpehlivan.org/wp-content/uploads/2017/12/IMG_8153-4.jpg) ![](https://burakpehlivan.org/wp-content/uploads/2017/12/IMG_8154-5.jpg) ![](https://burakpehlivan.org/wp-content/uploads/2017/12/IMG_8174-13.jpg) ![](https://burakpehlivan.org/wp-content/uploads/2017/12/IMG_8178-16.jpg) ![](https://burakpehlivan.org/wp-content/uploads/2017/12/IMG_8181-18.jpg)  ![](https://burakpehlivan.org/wp-content/uploads/2017/12/IMG_8193-25.jpg) ![](https://burakpehlivan.org/wp-content/uploads/2017/12/IMG_8194-26.jpg) ![](https://burakpehlivan.org/wp-content/uploads/2017/12/IMG_8195-27.jpg) ![](https://burakpehlivan.org/wp-content/uploads/2017/12/IMG_8197-28.jpg) ![](https://burakpehlivan.org/wp-content/uploads/2017/12/IMG_8208-30.jpg) ![](https://burakpehlivan.org/wp-content/uploads/2017/12/IMG_8209-31.jpg) ![](https://burakpehlivan.org/wp-content/uploads/2017/12/IMG_8210-32.jpg) ![](https://burakpehlivan.org/wp-content/uploads/2017/12/IMG_8217-37.jpg) ![](https://burakpehlivan.org/wp-content/uploads/2017/12/IMG_8226-41.jpg) ![](https://burakpehlivan.org/wp-content/uploads/2017/12/IMG_8228-42.jpg) ![](https://burakpehlivan.org/wp-content/uploads/2017/12/IMG_8233-43.jpg) ![](https://burakpehlivan.org/wp-content/uploads/2017/12/IMG_8236-44.jpg) ![](https://burakpehlivan.org/wp-content/uploads/2017/12/IMG_8239-45-2.jpg)  ![](https://burakpehlivan.org/wp-content/uploads/2017/12/IMG_8240-46.jpg) ![](https://burakpehlivan.org/wp-content/uploads/2017/12/IMG_8244-47.jpg) ![](https://burakpehlivan.org/wp-content/uploads/2017/12/IMG_8246-49.jpg) ![](https://burakpehlivan.org/wp-content/uploads/2017/12/IMG_8252-50.jpg) ![](https://burakpehlivan.org/wp-content/uploads/2017/12/IMG_8279-56.jpg) ![](https://burakpehlivan.org/wp-content/uploads/2017/12/IMG_8280-57.jpg) ![](https://burakpehlivan.org/wp-content/uploads/2017/12/IMG_8295-61.jpg) ![](https://burakpehlivan.org/wp-content/uploads/2017/12/IMG_8298-63.jpg) ![](https://burakpehlivan.org/wp-content/uploads/2017/12/IMG_8299-64.jpg) ![](https://burakpehlivan.org/wp-content/uploads/2017/12/IMG_8306-66.jpg) ![](https://burakpehlivan.org/wp-content/uploads/2017/12/IMG_8317-69.jpg) ![](https://burakpehlivan.org/wp-content/uploads/2017/12/IMG_8324-71.jpg) ![](https://burakpehlivan.org/wp-content/uploads/2017/12/IMG_8339-74.jpg) ![](https://burakpehlivan.org/wp-content/uploads/2017/12/IMG_8346-77.jpg) ![](https://burakpehlivan.org/wp-content/uploads/2017/12/IMG_8353-78.jpg) ![](https://burakpehlivan.org/wp-content/uploads/2017/12/IMG_8357-80.jpg)