---
title: 'Ukrayna Türk İş Dünyası’ndan Büyükelçi Mehmet Samsar’a Veda Yemeği'
date: Thu, 26 Dec 2013 11:09:43 +0000
draft: false
tags: ["Belkıs Gürsel Güleç", "Cem Murat Aytaç", "Eynulla Medetli", "Hacı Bayram Bolat", "Mehmet Samsar", "TİKA Ukrayna", "TUİD", "TUİD (Türk Ukrayna İşadamları Derneği)", "Vacihat Ali Müfti", "veda"]
type: post
---

[![261213_fg21](https://burakpehlivan.org/wp-content/uploads/2013/12/261213_fg21.jpg)](https://burakpehlivan.org/wp-content/uploads/2013/12/261213_fg21.jpg)

Türk Ukrayna İşadamları Derneği(TUİD), Ukrayna’daki görev süresi sona eren Türkiye Cumhuriyeti Kiev Büyükelçisi Mehmet Samsar ve eşleri Feruza Samsar’ın onuruna bir veda yemeği verdi. Kiev Lipskiy Malikanesi’nde verilen yemeğe, Azerbaycan Büyükelçisi Eynulla Medetli ve eşleri, Pakistan Büyükelçisi Vacihat Ali Müfti ve eşleri, Büyükelçi Mehmet Samsar’ın maiyeti, TUİD yönetim kurulu başkanı Cem Murat Aytaç, T.C.Kiev Ticaret Müşaviri Belkıs Gürsel Güleç, TİKA Ukrayna Program koordinatörü Hacı Bayram Bolat TUİD yönetim kurulu üyeleri, TUİD Üyesi işadamları, Henkel, Shell gibi çokuluslu firmaların Ukrayna’daki Türk genel müdürleri, Türkiye’nin önde gelen holdinglerinin Ukrayna İştiraklerinin yöneticileri, Ukrayna dışişleri bakanlığı, Ukrayna Yabancı Yatırım Ajansı ve Ukrayna Sanayi ve Ticaret Odası temsilcileri ve Türk işadamlarının bulunduğu çok sayıda davetli katıldı.


Büyükelçimize görev süresi boyunca vermiş olduğu desteklerden dolayı müteşekkiriz
---------------------------------------------------------------------------------


Yemeğin başında bir konuşma yapan TUİD yönetim kurulu başkanı Cem Murat Aytaç, Büyükelçi Samsar’a görev süresi boyunca Ukrayna Türk İş dünyasına ve Türk Toplumu’na verdiği desteklerden dolayı teşekkür etti. Aytaç, “büyükelçimiz Kiev’deki görevine başladığında TUİD olarak çok geniş katılımlı bir yemek vermiş ve kendisine Ukrayna Türk Toplumu olarak hoşgeldiniz demiştik, bugün ise burada Ukrayna’da kolay kolay toplanması mümkün olmayan bir kitle ile kendisini uğurluyoruz”dedi. Cem Murat Aytaç başta Pakistan ve Azerbaycan büyükelçileri olmak üzere davete iştirak eden tüm katılımcılara teşekkür ederek sözlerini tamamladı.


Ukrayna ve Türkiye İlişkileri Tarihi Zirvesindedir
--------------------------------------------------


Türkiye Cumhuriyeti Kiev Büyükelçisi Mehmet Samsar ise, iki yıllık görevinin Ukrayna Türkiye ilişkilerinin siyasi ve ekonomik açısında çok yoğun olduğu bir döneme denk geldiğini belirterek başladığı konuşmasında, bu dönemde iki ülke liderleri arasında 3 sefer Yüksek Düzeyli Stratejik İşbirliği Konseyi toplantısı yapıldığını, vizelerin karşılıklı olarak kaldırıldığını ayrıca 30 günlük vizesiz kalma sürelerinin 60 güne çıkarıldığı belirterek “devlet yetkililerimizin, siyasetçilerimizin karşılıklı ziyaretleri sıklaştı, hava kuvvetleri komutanımız dışında tüm komuta kadememizin Ukrayna’ya ziyaretleri oldu, Ukrayna’daki Türk şirketlerimizin sayısı ve sermayesi arttı, burada çok sayıda Türk firmamız, işadamımız, profesyonelimiz ve öğrencimiz var.” dedi. Samsar, sözlerini “Ukrayna Türkiye’in iyi bir dostudur ve ilişkiler bundan sonra da güçlenerek gelişecektirr, önümüzdeki dönemde Serbest Ticaret Antlaşmasını da inşallh en kısa zamanda imzalayacağız” diyerek sürdürdü.


Kalbimin Yarısını Ukrayna’da Bırakıyorum
----------------------------------------


Büyükelçi Samsar, yeni görevi olan konsolosluk işleri genel müdürlüğünde de Ukrayna’ya ve buradaki Türk vatandaşlarına ilgisinin devam edeceğine belirterek, “kalbimin yarısını Ukrayna’da bırakıyorum”dedi. Türkiye Cumhuriyeti Kiev Büyükelçisi böyle güzel bir gece organize edildiği için TUİD yönetimine ve katılımcılara teşekkür ederek sözlerini tamamladı.


Büyükelçi Samsar Ukrayna Türk Toplumunca Çok Seviliyor
------------------------------------------------------


Geceye ilişkin TUİD Web'e konuşan TUİD üyesi işadamı Kadem Ergül ise Büyükelçi Mehmet Samsar’ın Ukrayna Türk Toplumu’nca çok sevildiğini belirterek, “kendisine yeni görevinde başarılar diliyoruz” dedi.


**Büyükelçi Samsar Farklı Bir Büyükelçi oldu**
----------------------------------------------


TUİD Web'e demeç veren bir diğer isim TUİD yönetim kurulu başkanvekili Burak Pehlivan ise Ukrayna’da ilk kez bu kadar geniş katılımlı bir vedaya tanıklık ettiğini, büyükelçilerin, uluslararası firmaların Türk yöneticilerinin Ukraynalı bürokratların, Ukrayna’daki Türk işadamlarının geceye yoğun ilgisinin olduğunu, bunda en büyük etkenin ise şüphesiz büyükelçinin iki yıllık görev sürecince Türk Toplumu’nda bıraktığı olumlu izlenimlerin olduğunu belirterek, “TUİD ve şahsım adına kendilerine bundan sonraki görevinde başarılar diliyorum, Büyükelçi Mehmet Samsar toplumla kurduğu sıcak ve yakın ilişkiler ile hakikaten farklı bir büyükelçi oldu” dedi.

Gece, TUİD yönetim kurulunun, Büyükelçi Mehmet Samsar ile çektirdiği hatıra fotoğrafı ile sona erdi.

Kaynak :tuid.org.ua

[![261213_fg07](https://burakpehlivan.org/wp-content/uploads/2013/12/261213_fg07.jpg)](https://burakpehlivan.org/wp-content/uploads/2013/12/261213_fg07.jpg)

[![261213_fg01](https://burakpehlivan.org/wp-content/uploads/2013/12/261213_fg01.jpg)](https://burakpehlivan.org/wp-content/uploads/2013/12/261213_fg01.jpg)

[![261213_fg06](https://burakpehlivan.org/wp-content/uploads/2013/12/261213_fg06.jpg)](https://burakpehlivan.org/wp-content/uploads/2013/12/261213_fg06.jpg)

[![261213_fg02](https://burakpehlivan.org/wp-content/uploads/2013/12/261213_fg02.jpg)](https://burakpehlivan.org/wp-content/uploads/2013/12/261213_fg02.jpg)

[![261213_fg20](https://burakpehlivan.org/wp-content/uploads/2013/12/261213_fg20.jpg)](https://burakpehlivan.org/wp-content/uploads/2013/12/261213_fg20.jpg)[![261213_fg04](https://burakpehlivan.org/wp-content/uploads/2013/12/261213_fg04.jpg)](https://burakpehlivan.org/wp-content/uploads/2013/12/261213_fg04.jpg)

[![261213_fg09](https://burakpehlivan.org/wp-content/uploads/2013/12/261213_fg09.jpg)](https://burakpehlivan.org/wp-content/uploads/2013/12/261213_fg09.jpg) [![261213_fg10](https://burakpehlivan.org/wp-content/uploads/2013/12/261213_fg10.jpg)](https://burakpehlivan.org/wp-content/uploads/2013/12/261213_fg10.jpg) [![261213_fg11](https://burakpehlivan.org/wp-content/uploads/2013/12/261213_fg11.jpg)](https://burakpehlivan.org/wp-content/uploads/2013/12/261213_fg11.jpg) [![261213_fg13](https://burakpehlivan.org/wp-content/uploads/2013/12/261213_fg13.jpg)](https://burakpehlivan.org/wp-content/uploads/2013/12/261213_fg13.jpg)