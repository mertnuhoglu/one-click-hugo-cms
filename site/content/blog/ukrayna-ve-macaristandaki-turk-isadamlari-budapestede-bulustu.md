---
title: 'Ukrayna ve Macaristan’daki Türk işadamları Budapeşte’de buluştu'
date: Tue, 29 Jan 2013 20:45:04 +0000
draft: false
tags: ["Abdullah Çakmak", "Ahmet Mücahit Akyüz", "Aziz Şimşek", "budapeşte ziyaret", "daib", "doğu avrupa iş adamları birliği", "Dünya Türk İş Konseyi", "Emin Altaç", "Hakan Yıldız", "Mete Atuğ", "Murat Yıldız", "Osman Şahbaz", "Tarık Tekeş", "TUİD", "TUİD (Türk Ukrayna İşadamları Derneği)", "TÜMİŞAD", "Türk Macar İşadamları Derneği"]
type: post
---

[![ukrayna-ve-macaristandaki-turk-isadamlari-budapestede-bulustu](https://burakpehlivan.org/wp-content/uploads/2013/01/ukrayna-ve-macaristandaki-turk-isadamlari-budapestede-bulustu.jpg)](https://burakpehlivan.org/1205/ukrayna-ve-macaristandaki-turk-isadamlari-budapestede-bulustu/ukrayna-ve-macaristandaki-turk-isadamlari-budapestede-bulustu/)

Türk Ukrayna İşadamları Derneği(TUİD) heyeti ile Türk Macar İşadamları Derneği(TÜMİŞAD) yönetim kurulu Budapeşte’de bir araya geldi. TUİD tarafından başkanvekili Burak Pehlivan, yönetim kurulu üyesi Aziş Şimşek ve genel koordinatör Alaaddin Güven Memiş görüşmeye katılırken, TÜMİŞAD başkanı Osman Şahbaz, başkanvekili Emin Altaç, yönetim kurulu üyeleri Mete Atuğ, Murat Yıldız, Abdullah Çakmak, Ahmet Mücahit Akyüz, Hakan Yıldız, Tarık Tekeş ve Genek Sekreter Dr. Kamil Nas Le Meridyen Budapeşte’de gerçekleştirilen toplantıda hazır bulundular. Görüşmenin ana gündem maddelerini iki derneğin yaptığı çalışmalar, dernekler arası ilişkiler ve Doğu Avrupa Türk İşadamları Dernekleri Birliği(DAİB) projesi oluşturdu.

Heyet üyeleri birbirlerini kısaca tanıttıktan sonra konuşmasına başlayan TUİD Başkanvekili Burak Pehlivan, DAİB projesi kapsmanında Budapeşte’de bulunduklarını ve projeye TÜMİŞAD’ın katksının çok önemli olduğunu belirterek, bugüne kadar iki dernek arasında bir iletişimin kurulmamış olmasının, DAİB gibi bir yapıya neden ihtiyaç duyulduğunun açıkça gösterdiğini ifade etti. Pehlivan, Macaristan’da 15 yıldan fazla bir zamandır Türkiye ve Macaristan Türk Toplumu için önemli çalışmalar yapan TÜMİŞAD’ın başarılı çalışmalarına uzun yıllardır dışarıdan tanıklık ettiklerini belirtti. TUİD başkanvekili, bölge ülkelerindeki Türk işadamları derneklerinin bulundukları ülkenin özelliklerine, ülkedeki Türk işadamı ve Türk profesyonellerinin yapısına göre farklı artıları, geliştirdikleri know-howları olduğunun altını çizerek, bu tarz ziyaretlerin dernekler arası ilişkilerin artmasına, bağların güçlenmesine yol açacağını ve bölge işadamı derneklerini karşılaştırmalı olarak çok daha güçlü bir yapıya kavuşturacağını söyleyerek, “burada bu kadar kalabalık bir işadamı heyeti tarafından karşılanmak gurur verici, aynı şekilde sizleri en kısa zamanda Kiev’e bekliyoruz” diyerek sözlerini tamamladı.

TUİD yönetim kurulu üyesi Aziz Şimşek ise, başarılı iş yapmanın öncelikle iş yapılacak coğrafyanın tanınmasından geçtiğini, iki gündür bulundukları Budapeşte’de krizin etkilerinin görüldüğünü ancak böyle dönemlerin önemli fırsatları da beraberinde getirdiğini belirterek, “Budapeşte’de yatırım fırsatları inceliyoruz, Amerika’yı yeniden keşfetmenin gereği yok, TÜMİŞAD’ın Macaristan’daki varlığı ve deneyimi, bu derneğin değerli üyeleri bizim için yol gösterici olacaktır, Ukrayna’ya döndüğümüzde Macaritan ile ilgili geniş çaplı bir raporu üyelerimiz ile paylaşacağız” dedi.

TÜMİŞAD Yönetim kurulu başkanı ve aynı zamanda Dünya Türk İş Konseyi Avrupa Komitesi Başkan Yardımcısı Osman Şahbaz ise “Ukraynalı dostları burada görmekten büyük mutluluk duyuyoruz” diyerek başladığı konuşmasında, TÜMİŞAD’ın kurucusu ve 15 yıllık başkanı olarak, derneğin faaliyetleri hakkında konuklarını kısaca bilgilendirdi. Başkan Şahbaz, TUİD’in başarılı çalışmalarını takip ettiklerini, Türk Macar İşadamları Derneği olarak yalnız Macaristan’da değil, bölge ülkelerindeki işadamları dernekleri ile ilişkileri geliştirme arzusunda olduklarını belirterek, özellikle yurtdışındaki Türk iş dünyasınn ortak sorunlarını imkan olan her platformda bir ağızdan dile getirmenin önemine dikkat çekti. Osman Şahbaz, dernekler arasında ortak aklın oluşmasının, ziyaretlerin artmasının önemli olduğunu, bu anlamda TUİD ziyaretini çok önemli bulduklarını söyleyerek, önümüzdeki dönemde TUİD ve TÜMİŞAD arasındaki ilişkilerin gelişip, güçleneceğinden emin olduğunu ifade ederek sözlerini tamamladı.

TUİD ve TÜMİŞAD arasında gerçekleşen zirve, iki dernek üyelerinin zirvenin anısına çektirdikleri aile fotoğrafı ile son buldu. Üç günlük Budapeşte çalışma ziyaretini tamamlayan TUİD heyeti Kiev’e geri döndü.

**Kaynak: tuid.org.ua**

 

tu![](https://lh5.googleusercontent.com/-nuIneN9yrRY/UQjEMxVox3I/AAAAAAAAEBc/ibScMJkKIfs/s616/DSCN0856.JPG)

![](https://lh5.googleusercontent.com/-ox6TwxVloZA/UQjEM9XUHxI/AAAAAAAAEBY/H2Qk1qwdyeg/s616/DSCN0861.JPG)

![](https://mail-attachment.googleusercontent.com/attachment/u/2/?ui=2&ik=d263e21f70&view=att&th=13c7dff03441e824&attid=0.3&disp=inline&realattid=f_hcgq483j2&safe=1&zw&saduie=AG9B_P89NBjEFAnzYyzsPjjVAQKh&sadet=1359492149195&sads=tryrrPXeLb37EmQVLZ5ixAw8_G4)