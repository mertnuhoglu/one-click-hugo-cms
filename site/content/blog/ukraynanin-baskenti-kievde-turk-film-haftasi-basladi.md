---
title: 'Ukrayna’nın Başkenti Kiev’de Türk Film Haftası Başladı'
date: Thu, 20 Sep 2012 07:19:13 +0000
draft: false
tags: ["Berat Yıldız", "Çağan Irmak Ukrayna", "Kiev Sinema", "Kiev Türk Film Festivali", "Mehmet Samsar", "TUİD (Türk Ukrayna İşadamları Derneği)"]
type: post
---

[![](https://burakpehlivan.org/tuid_images/ukraynanin-baskenti-kievde-turk-film-haftasi-basladi.jpg)

Kiev’de başlayan Türk Filmleri Festivali’nin gala filmi ismi yönetmenliğini Çağan Irmak’ın yaptığı Dedemin İnsanları filmiydi. Film gösterimi öncesinde Kiev Sineması’nda basın toplantısı düzenlenirken, basın toplantısı sonrasında,sinema holünde gala için gelen sinemaseverlere Kiev Kültür ve Turizm Müşavirliğince bir resepsiyon verildi. Canlı klasik müziği eşliğinde Ukraynalı davetlilere Türk mutfağına ait tatlar ikram edildi.

Gala öncesi görüşlerini aldığımız Büyükelçi Mehmet Samsar, “Kiev, kültür ve sanat açısından oldukça zengin bir şehir. Bugün de 5. Türk Film Festivali’nin açılışını yaptık önemli bir yönetmenimiz ve sanatçımız da var. Özellikle Türk film endüstrisi son yıllarda büyük bir ivme kazandı. Bunda, genç yönetmenlerimizin ve aktörlerimizin iyi senaristlerin önemli etkisi var” dedi.

Türk ve Ukrayna ortak yapımı filmlerin geçtiğimiz festivallerde gösterildiğine dikkat çeken Mehmet Samsar, ülkenin Odesa gibi diğer şehirlerindeki festivallerine de Türk filmlerinin gönderileceğini belirterek sözlerini tamamladı.

Kiev Kültür ve Turizm Ataşesi Berat Yıldız ise “Kiev’de bu 5. film festivali ve gayet iyi bir noktaya geldik. Bugün 350 kişilik sinema salonu açılış filminde tamamıyla doldu ve seyircilerin çoğunluğu bilinçli Ukrayna seyircisi, Türk vatandaşı deği; bu şu manaya geliyor, artık Türk sineması Ukrayna’da belli bir yere geldi Aldığımız ödüllerle, gerçekleştirilen ortak yapımlarla, düzenlenen festivaller ve etkinliklerle Türk sineması artık Ukrayna’da önemli oranda bilinir ve takdir edilir hala geldi” diye konuştu.

Film öncesinde seyirciye Dedem ve İnsanları hakkında bilgi veren filmin yönetmeni Çağan Irmak, Ukraynalı seyircilerden filmin keyfini çıkarmalarını isteyerek, Kiev’de böyle farklı ve ilgili bir seyirci kitlesiyle buluşmaktan duyduğu memnuniyeti dile getirdi.

Son olarak görüşlerine başvurduğumuz TUİD Yönetim Kurulu Başkan Vekili Burak Pehlivan ise son birkaç haftada Ukrayna’da adeta bir Türkiye rüzgarının estiğini, THY’nin Kiev’in yeni havalimanı terminaline geçen ilk büyük havayolu şirketi olarak düzenlediği tören ile başlayan sürecin, Türkiye’nün ünlü keman sanatçısı Pelin Halkacı Akın’ın solist olarak katıldığı Lviv filarmoni orkestrasıyla beraber Lviv’de düzenlenen konser ile devam ettiğini belirterek,

“Hakikaten Kültür ve Turizm Ataşeliğimizin özellikle kültür alanındaki faaliyetleri ses getiriyor, bugün ise 5. Kiev Türk filmleri festivali için buradayız, ülkemizin sinemasıyla, tiyatrosuyla, müziğiyle ve daha birçok kültürel değerleriyle Ukraynalılar tarafından her geçen gün daha çok tanınması bizlere büyük mutluluk veriyor” diyerek sözlerini tamamladı.

23 Eylüle kadar sürecek 5. Kiev Türk Filmleri Festivali kapsamında Türk sinemasının son dönemde vizyona giren beş Türk filmi Ukraynalı izleyicilerle buluşacak.
Kültür ve Turizm Bakanlığı ve TÜRSAK’ın organize ettiği festivalde açılış filmi, Dedemin İnsanları’nın yanı sıra Labirent (20 Eylül), Lal Gece (21 Eylül), Can, (22 Eylül) ve Kurtuluş: Son Durak (23 Eylül) filmleri festival esnasında gösterilecek.

![](https://lh4.googleusercontent.com/-0zx6qu-HgJY/UFz_7_LHoTI/AAAAAAAAB7g/kb3ZRKmw0U8/s696/DSC_0189.JPG)

![](https://lh5.googleusercontent.com/-v4d7G-4AjLg/UF0AAiuQGSI/AAAAAAAAB8g/PsBI2oTHoPA/s696/DSC_0268_ready.jpg)![](https://lh3.googleusercontent.com/-cQ0oxk3mbfk/UF0AAi-Cq-I/AAAAAAAAB8k/DFSfYwq6O5Y/s696/DSC_0259.JPG)

![](https://lh3.googleusercontent.com/-y--hkpBdqxA/UFz_9t1jDDI/AAAAAAAAB70/EiFUm_5pDEU/s696/DSC_0224.JPG)

![](https://lh4.googleusercontent.com/-XX_o6chilho/UFz_9O6aB3I/AAAAAAAAB7w/SZmi2HP5N5k/s696/DSC_0222.JPG)

![](https://lh3.googleusercontent.com/-DiuzYZzZUQY/UFz_8BCd7_I/AAAAAAAAB7o/dVp9--78TKE/s696/DSC_0194.JPG)