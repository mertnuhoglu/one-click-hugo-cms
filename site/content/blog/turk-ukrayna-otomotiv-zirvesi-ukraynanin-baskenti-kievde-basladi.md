---
title: 'Türk Ukrayna Otomotiv Zirvesi Ukrayna’nın Başkenti Kiev’de Başladı'
date: Tue, 06 Dec 2011 12:04:23 +0000
draft: false
tags: ["otomotiv üreticileri", "TUİD", "TUİD (Türk Ukrayna İşadamları Derneği)", "Ukrayna Sanayi ve Ticaret Odası", "Ukrayna Türk Toplumu", "Uluslarası İlişkiler"]
type: post
---

**![haber](https://burakpehlivan.org/tuid_images/kievoto.jpg)**

Ukrayna Sanayi ve Ticaret Odası’nda, Türk ve Ukraynalı otomotiv yan sanayi firmalarıyla, Ukraynalı otomotiv ana sanayi firmalarının katılımıyla gerçekleşen zirveye iki ülkeden 50’den fazla üretici iştirak etti. Organizasyonun açılış konuşmaları Ukrayna Sanayi ve Ticaret Odası Birinci Başkan Yardımcısı Viktor P. Yanovsky ile Türk Ukrayna İşadamları Derneği(TUİD) Başkan Vekili Burak Pehlivan tarafından yapıldı.

Ukrayna Sanayi ve Ticaret Odası Birinci Başkan Yardımcısı Viktor P. Yanovsky yaptığı konuşmada Türk dostları Kiev’de görmekten duyduğu memnuniyeti dile getirirken Viktor P. Yanovsky özelikle Başbakan Erdoğan’ın 2011 yılı başında yaptığı Ukrayna Seyahatinden sonra iki ülke arasındaki siyasi ve ekonomik ilişkilerin ivme kazandığını belirtti. Bölgede önemli bir konuma sahip Türk otomotiv sanayi ile Ukrayna firmalarının yapacağı işbirliğinin önemli bir sinerji meydana getireceğini söyleyen Viktor P. Yanovsky , bu tip organizasyonların iki ülke ticari ilişkilerinin gelişmesi için çok önemli olduğunu ifade etti.

TUİD Yönetim Kurulu Başkan Vekili Burak Pehlivan ise, iki ülke arasındaki ticaret hacminin 2008 yılında 8 milyar $’ın üzerinde gerçekleştiğini ancak krizle birlikte 4 milyar $’ın altına inen bu rakamın, 2011 yılında 5 milyar $’ın üzerine çıkacağını söyleyerek konuşmasına başladı. Türkiye’nin, Ukrayna için önemli bir ülke olduğunu belirten Pehlivan, Ukrayna’nın dış ticaretinde Rusya ve Almanya’nın ardından 3. sırada gelen Türkiye’nin, Ukrayna’nın en fazla dış ticaret fazlası verdiği ülke olduğunu ifade etti. “Türkiye’nin, Ukrayna’ya ihracatı yalnızca 1,2 milyar $, buna karşılık Ukrayna, Türkiye’ye 4 milyar $’ın üzerinde ihracat yapıyor” diyen Pehlivan, sözlerine “Aralık ayının 3. haftası, 10 bakanla birlikte cumhurbaşkanı Yanukoviç’in Türkiye’ye yapacağı ziyaret iki ülke ilişkilerinde önemli bir kilometre taşı olacak, bu ziyaretle birlikte hem vizelerin karşılıklı olarak kalkması hem de imzalanması için yoğun çaba harcanan Serbest Ticaret Antlaşması’nda önemli bir aşamaya gelinmesi mümkün olacak. Bu anlaşmayla birlikte iki ülkenin karşılıklı ticaretinde ciddi bir büyüme gerçekleşecektir” diyerek devam etti.

TUİD Yönetim Kurulu Başkan Vekili, Türk otomotiv sektörünün özellikle son 15 yılda gösterdiği gelişime dikkat çekerken, “bugün Türk Otomotiv yan sanayi yalnız fiyat-kalite dengesiyle değil, yeni taleplere hızlı uyumu ve teslim süresindeki hızıyla da bölgede farklılaşmaktadır” dedi. Ukrayna’nın bilinenin aksine önemli bir üretim üssü olduğunu ve bilhassa kamyon, otobüs gibi ticari araç üretiminde önemli firmalara sahip olduğunu ve bu firmaların kısa bir süre sona AB ile yapılacak Gümrük Birliği’nden sonra rekabet avantajını kaybetmemek için Türk otomotiv yan sanayiyle işbirliğine gitmesinin bir elzem olduğunu söyleyen Pehlivan, bu zirvenin iki ülke otomotiv sanayi arasındaki işbirliği için çok önemli bir işlev görevi üstlendiğini ifade ederek sözlerini tamamladı.

Toplantı sonrası Türk ve Ukraynalı firmalar arasında ikili iş görüşmeleri gerçekleşti. Zirve Çarşamba günü sona erecek.

Kaynak : tuid.org.ua

**![haber](https://burakpehlivan.org/tuid_images/kievoto1.jpg)** 

**![haber](https://burakpehlivan.org/tuid_images/kievoto2.jpg)** 

**![haber](https://burakpehlivan.org/tuid_images/kievoto3.jpg)** 

**![haber](https://burakpehlivan.org/tuid_images/kievoto4.jpg)** 

**![haber](https://burakpehlivan.org/tuid_images/kievoto5.jpg)** 

**![haber](https://burakpehlivan.org/tuid_images/kievoto6.jpg)** 

**![haber](https://burakpehlivan.org/tuid_images/kievoto7.jpg)** 

