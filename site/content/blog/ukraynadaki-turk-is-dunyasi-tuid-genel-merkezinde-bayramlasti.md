---
title: 'Ukrayna’daki Türk İş Dünyası TUİD Genel Merkezi’nde Bayramlaştı'
date: Fri, 09 Aug 2013 07:45:35 +0000
draft: false
tags: ["Azi Aslanov", "bayramlaşma", "Beko Ukrayna", "hakan yılmaz", "iftar", "Kiev Bayram", "Kiev Bayramlaşma", "Mete Karaer", "ramazan", "ramazan bayramı", "socar", "SOCAR Ukrayna", "THY", "THY Kiev", "THY Ukrayna", "TUİD", "TUİD (Türk Ukrayna İşadamları Derneği)"]
type: post
---

[![DSCN5757](https://burakpehlivan.org/wp-content/uploads/2013/08/DSCN5757.jpg)](https://burakpehlivan.org/1684/ukraynadaki-turk-is-dunyasi-tuid-genel-merkezinde-bayramlasti/dscn5757/)

Her bayramda olduğu gibi bu bayramda da başta Türk Ukrayna İşadamları Derneği (TUİD) üyeleri olmak üzere Ukrayna’daki Türk işadamları TUİD genel merkezinde bayramlaştı. Kiev Expo Plaza’da kılınan Bayram namazına müteakip gerçekleşen bayramlaşmada TUİD yönetim kurulu başkanvekili Burak Pehlivan ve THY Ukrayna Genel Müdürü Hakan Yılmaz da birer konuşma yaptılar.

Bayramlaşma töreninin başlangıcında kısa bir konuşma TUİD yönetim kurulu başkanvekili Burak Pehlivan, TUİD’in kurulduğu 2004 yılından beri Kurban ve Ramazan bayramlarında, bayramda Kiev’de bulunan üyeler ile birlikte bir bayramlaşma buluşması düzenlediğini belirterek, bu geleneğin sürmesinin önemine işaret etti. Pehlivan, “bu bayramın milletimizin ve İslam Alemi’nin çok ihtiyaç duyduğu barış, huzur ve refaha vesile olmasını diliyorum” dedi. Burak Pehlivan katılımcılara TUİD’in bu yıl ki faaliyetleri konusunda kısa bir bilgi verirken, THY Ukrayna Genel Müdürü Hakan Yılmaz ve SOCAR Ukrayna Genel Müdür Yardımcısı Azi Aslanov şahıslarında her iki kuruma TUİD ile imzalana ve önümüzdeki hafta içerisinde yürürlüğe girecek kurumsal antlaşmalar için teşekkür ederek, bu antlaşmaların TUİD üyelerine birer bayram hediyesi olduğunu belirtterek sözlerini tamamladı.

THY Ukrayna Genel Müdürü Hakan Yılmaz ise Ukrayna Türk iş Dünyası’nın çok dinamik bir topluluk olduğunu ve çeşitli vesileler ile sık sık bir araya geldiğini belirtti. TUİD’in Ramazan iftarının çok geniş bir katılım ile gerçekleştirdiğini bugün de burada bayramlaşma için güzel bir grubun biraraya geldiğini ifade eden Yılmaz, özellikle yurtdışında yaşayan Türkler için birlik ve beraberliğin çok önemli olduğunu, on yılı aşkın bir süre yurtdışı görevinde bulunduğunu ve bu süreç içerisinde bunu güzel bir biçimde gözlemleme olanağı bulduğunu söyledi.

Beko Ukrayna Genel Müdürü Mete Karaer ise uzun yıllardır yurtdışında çalıştığını ve yurtdışındaki Türkler’in bulunduğu her ülkede bayramlaşmaya verdiğini öneme tanıklık ettiğini belirterek, Kiev’deki bayramlaşmayı tertipleyen TUİD’e ve yöneticilerine organizasyon için teşekkür etti.

Bayramlaşma organizasyonu, bayramlaşma sonrasında yapılan kahvaltı ve hatıra fotoğrafı çekilmesi ile sona erdi.

\[gallery ids="1707,1706,1705,1704,1703,1702,1701,1700,1699,1698,1697,1696,1695,1694,1693,1692,1691,1690,1689,1688,1687,1686,1685"\]

**KAYNAK:**
[http://www.bugun.com.tr/son-dakika/ukraynadaki-isadamlari-tuidde-bayramlasti-haberi/752708](http://www.bugun.com.tr/son-dakika/ukraynadaki-isadamlari-tuidde-bayramlasti-haberi/752708)