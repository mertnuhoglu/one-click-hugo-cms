---
title: 'Beşiktaş, 2015''de Ukrayna''da da Şampiyon'
date: Tue, 30 Dec 2014 10:17:31 +0000
draft: false
tags: ["2015’de", "Ahmet Oğuz", "Ali Aliyev", "Beşiktaş", "Can Sirman", "Ethem Hiçsönmezler", "federasyon", "Şampiyon", "Spor", "Ukrayna Beşiktaşlılar Derneği", "Ukrayna Beşiktaşlılar Derneği", "ukraynada", "Volkan Peker"]
type: post
---

[![fotoğraf](https://burakpehlivan.org/wp-content/uploads/2014/12/fotoğraf.jpg)](https://burakpehlivan.org/wp-content/uploads/2014/12/fotoğraf.jpg)
Ukrayna Beşiktaşlılar Derneği’nin yıl sonu değerlendirme toplantısı Kiev’de yapıldı. Toplantıda, başkan Burak Pehlivan, üyeler Ahmet Oğuz, Ali Aliyev, Can Sirman, Ethem Hiçsönmezler ve Volkan Peker hazır bulunurken, derneğin 2014 yılı faaliyetleri değerlendirildi, önümüzdeki yıl için ise planlamalar yapıldı. 2015 yılında, BJK yönetim kurulu başkanı Fikret Orman’a yapılacak Ukrayna ziyareti daveti karara bağlanırken, Ukrayna’daki belli başlı spor dallarındaki Federasyon başkanlarına yapılacak ziyaretler ve Ukrayna Spor Yazarları Derneği’ne Ukrayna Beşiktaşlılar Derneği olarak verilecek nezaket yemeği de görüşülen konular arasında yer aldı. Ukrayna’daki diğer taraftar dernekleriyle ilişkilerin daha da geliştirilmesi ise gecenin bir başka gündem maddesi oldu. 

Değerlendirme toplantısının sonunda kısa bir kapanış konuşması yapan, Ukrayna Beşiktaşlılar Derneği başkanı Burak Pehlivan, "sportif manada Türkiye’de ve Avrupa’da son yıllarda istenilen başarıyı bir türlü yakalayamayan Beşiktaş’ın bu yıl özellikle futbol şubesiyle her iki alanda şimdiye kadar önemli bir trend yakaladığını belirtti. Pehlivan, Türkiye’de şampiyonluğu bugüne kadar oynanan futbolu devam ettirebilirsek hak ettiğimizi düşünüyorum, aynı şekilde Avrupa’da da başarı trendimizi de devam ettireceğimize inanıyorum” dedi. Burak Pehlivan, "2011 eylül ayından beri Ukrayna’da Beşiktaş’ımızın adını, Beşiktaşlılık duruşunu imkanlar elverdiği sürece duyurmaya, yaşatmaya çalışıyoruz ve bu yolda mesafe kaydettiğimizi dernek olarak düşünüyoruz, inşallah 2015 yılında bu çabalarımızı daha da artıracağız ve bu güzel ülkede bu anlamda şampiyon olacağız” diyerek sözlerini tamamladı. 
