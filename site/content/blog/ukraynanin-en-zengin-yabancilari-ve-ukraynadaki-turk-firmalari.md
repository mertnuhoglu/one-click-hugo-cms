---
title: 'Ukrayna’nın En Zengin Yabancıları ve Ukrayna’daki Türk Firmaları'
date: Fri, 03 Feb 2012 10:41:06 +0000
draft: false
tags: ["Donetsk Stadyumu", "Ekonomi", "Kyiv Post", "Muhammet Zahur", "Onur İnşaat Ukrayna", "Ukrayna", "Ukrayna Türk Toplumu", "Ukrayna'da Türk Firmaları"]
type: post
---

[![ukraynanin-en-zengin-yabancilari-ve-ukraynadaki-turk-firmalari](https://burakpehlivan.org/wp-content/uploads/2012/02/ukraynanin-en-zengin-yabancilari-ve-ukraynadaki-turk-firmalari.jpg)](https://burakpehlivan.org/659/ukraynanin-en-zengin-yabancilari-ve-ukraynadaki-turk-firmalari/ukraynanin-en-zengin-yabancilari-ve-ukraynadaki-turk-firmalari-2/)Kiev Post’un eski bir sayısını inceliyorum. Ukrayna’nın haftalık yayın yapan bu önemli İngilizce gazetesi, ülkenin en zengin ve etkin expatlarının ve yabancı ülke vatandaşı işadamlarının yer aldığı bir liste hazırlamış. Her iki kategori de ayrı ayrı oluşturulmuş. Pek tabii her iki listede de ortak isimler göze çarpıyor. Değerlendirme yapılırken ülkede yaşayan Bağımsız Devletler Topluluğu vatandaşları sıralama dışı tutulmuş. En zenginler listesinin başında, 1 milyar $’ı bulan servetiyle, gazetenin de sahibi olan, Istil Grubu Başkanı, Pakistan kökenli Britanya vatandaşı Muhammet Zahur yer alıyor.Hem zenginler hem de etkinler listelerinde çok sayıda Ukrayna diyasporası üyesi ABD vatandaşının bulunması tesadüf değil. Komünizm çöktükten sonra, Ukrayna kökenli bu eğitimli Amerikalılar, kah ABD’nin devlet görevlisi, kah girişimci, kah ise uluslar arası büyük firmalaırn temsilcileri olarak Ukrayna’ya gelmişler ve birçok ilke öncülük etmişler. Listede komşu ülke Polonya’dan isimlerin bulunması da normal karşılanbilir. Ancak beni asıl şaşırtan, hatta üzen her iki kritere göre de, Ukrayna’nın güçlü komşusu Türkiye’den hiçbir ismin listelerde kendilerine yer bulamamış olması. Ya bizim iş adamlarımız ve profesyonellerimiz kendilerini çok iyi saklıyorlar ya da Kiev Post’un editörleri iyi bir araştırma yapamamışlar. Üçüncü olasılık olan Türkiye kökenli hiç kimsenin bu listelerde yer alacak seviyede olmadığını düşünmek bile bana zor geliyor.

Ukrayna’da bugün faaliyet gösteren Türk sermayeli firma sayısı 700’ü aşmış durumda. Bunlar direk merkez bankası kanalıyla sermaye[![prom_forum_2011_1](https://burakpehlivan.org/wp-content/uploads/2012/02/prom_forum_2011_1.jpg)](https://burakpehlivan.org/659/ukraynanin-en-zengin-yabancilari-ve-ukraynadaki-turk-firmalari/prom_forum_2011_1/) gönderen firmalar. Bu firmalara, başka yollardan Ukrayna’ya sermaye getiren ya da üçüncü ülkeler üzerinden sermaye gönderen firmalar dahil değil. Türk şirketleri ülkede başarılı işler yapıyorlar. Onur İnşaat ve Gülsan, Kiev’i Avrupa’ya bağlayan otoyolları ağ gibi örüyorlar. Bu iki firma, yüzlerce kilometre birinci sınıf otoyolu tamamladılar ve halen yüzlerce kilometre yeni otoyol inşasına devam ediyorlar. Bir başka başarılı Türk Firması Doğuş İnşaat, ülkenin dünyaya açılan kapısı Borispol Havalimanı’nın ana terminal binası inşaatını tamamlamak üzere. Avrupa’nın en modern statlarından biri olan Donetsk Stadyumu ise, ENKA tarafından rekor denecek bir sürede tamamlandı. Kiev’in önemli otelleri Hyatt Regency, Intercontinental ve Riviera ise Türk firmaları tarafından inşa edildiler. Hali hazırda Ant Yapı Swiss Otel’in, Rönesans ise Marriott’un inşaatlarını gerçekleştirmekte.

[![06](https://burakpehlivan.org/wp-content/uploads/2012/02/06.jpg)](https://burakpehlivan.org/659/ukraynanin-en-zengin-yabancilari-ve-ukraynadaki-turk-firmalari/attachment/06/)

 

Colins, Beko, Silver, Evyap, Viko, Dalgakıran, Ata, Adopen, Süper Profil gibi Türk markaları Ukrayna’da kendi sektörlerinde pazar liderliğini kimseye kaptırmıyorlar. GAP, Mark & Spencer, Lacoste, US Polo, Cacharel gibi dünyanın önde gelen markalarının Ukrayna operasyonları ise Türk yöneticiler tarafından yönetiliyor. Daha dün, dünya devi Siemens’in belli alanlarda, aralarında Ukrayna’nın da bulunduğu 18 ülkesinin sorumluluğu Avusturya’dan, Türkiye merkeze kaydırıldı. Ev tekstilinde Türk firmaları pazarı domine etmiş durumdalar. Turkcell’in çoğunluk hissedarı olduğu LIFE ülkenin en büyük üç cep operatöründen biri. Ancak tüm bunlar yeterli mi? Hiç de değil. Rusya, Kazakistan, Azerbaycan ya da Türkmenistan gibi eski Sovyet coğrafyasındaki diğer ülkeleri baz aldığımızda, Ukrayna’daki Türk yatırımları ve etkinliği çok az.

[![THY-ucak](https://burakpehlivan.org/wp-content/uploads/2012/02/THY-ucak.jpg)](https://burakpehlivan.org/659/ukraynanin-en-zengin-yabancilari-ve-ukraynadaki-turk-firmalari/thy-ucak/)Türkiye gibi bölgenin yükselen ekonomik gücü olan, dinamik ve agresif bir girişimci sınıfa sahip; eğitimli ve genç nüfuslu bir ülkenin Ukrayna’ya ilgisi neden bu kadar az? Bunun nedenleri ayrı bir yazı konusudur ancak biz Ukrayna’daki Türkler kadar, Ukrayna’yı yönetenlerin de sanırım bu konuda kafa yorması gerekiyor.

**Burak PEHLİVAN**
---
### Comments:
#### 
[Servet Bayrak](http://www.allcore-ukraine.com "servet@allcore-ukraine.com") - <time datetime="2012-02-06 11:09:18">Feb 1, 2012</time>

Burak Bey , "Ukrayna Yildiz mi?" baslikli yazinizi okudum , gercekten cok ilginc ve bilinen parodoxal konulara deginmissiniz , yaklasik on yildir bu ulkede is yapmaktayiz ve bu ulkenin , nitelikli girisimcilerimize cok sey verecegini dusunmekteyim. Selamlar Servet Bayrak
<hr />
#### 
[burakpehlivan]( "burakpehlivan@hotmail.com") - <time datetime="2019-11-03 23:17:54">Nov 0, 2019</time>

Mahir Bey, öncelikle güzel değerlendirmelerini için teşekkür ederim. linkedin’de ekleyip, oradan yazabilirsiniz. Linekdin kullanmıyorsanız, e-mail adresim: info@burakpehlivan.org .
<hr />
#### 
[Ümit Mahir Taştekin]( "umitmahirtastekin@gmail.cm") - <time datetime="2019-10-25 12:32:08">Oct 5, 2019</time>

Sayın Burak Bey.Biz Aydın İli Kuşadası Sahil İlçesi ve çevresinde Ve Bodrum Bölgesinde Yüksek Oranlı İnşaat İmalat Taşeronluğu Yapan Ve Aynı Zamanda da Denizlide Üretilen Yatak ve Aksesuarlarının Pazarlamasını yapan Monttaş - Project Group isimli bölgesel bir firmayız.Gerek Tuid ve Gerekse Şahsınızın yapmış olduğu Takdire Şayan Çalışmalardan Dolayı Türkiye ve Örnek olduğunuz şahsım ve İşadamı arkadaşlarımız Adına Sizlere Teşekkürler Ederiz. Siz Değerli İş Adamımızın Tecrübelerine istinaden Orada Gerek Toptan Kereste ile Playwood Alımı ve Gerekse Toptan Hurda Sünger Alımı İle ilgili Bulmayı Arzu ettiğimiz Üretici Firma ve Bölgelere ne şekilde ulaşabileceğmiz Hakkında Bize bir Öngörüde Bulanabilmeniz sözkonusu olur ise çok memnun olacağımızı ifade etmek isterim. Keresteleri Doğrudan Erbildeki bir Firmaya verdiğimiz gibi Kırpıntı Sünger haline getirilen Hurda Sünger dediğimiz Ürünleride Denizlide bir Firmaya Veriyoruz. İlgi ve bilgilerinize şimdiden Çok Teşekkür eder, böyle bir oluşumla Siz Değerli Şahsınızın Önderliğinde Dilerim Bizlerde Bu Ülkeyi Yakından Tanıma Ve Saygın Ticaret Yapmanın Onurunu Yaşarız.Saygılarımızı Su9narım.
<hr />
#### 
[Sezer](http://sezerazgin552@gmail.com "sezerazgin552@gmail.com") - <time datetime="2020-07-11 13:35:03">Jul 6, 2020</time>

İnşaat ince işler formeniyim iş bulabilir miyiz ekibim var
<hr />
