---
title: 'Ukrayna Türkiye Serbest Ticaret Antlaşmasına, Meclis Başkanı Kahraman’dan tam destek'
date: Thu, 16 Nov 2017 21:03:52 +0000
draft: false
tags: ["Ali Aliyev", "ali bulut", "Eyüp Tever", "Fatih Aydın", "harun şirin", "İsmail Kahraman", "Onur Çetinceviz", "Selim Tever", "TUİD", "TUİD (Türk Ukrayna İşadamları Derneği)", "Türkiye Ukrayna Serbest Ticaret Antlaşması", "Ziyaret"]
type: post
---

![](https://burakpehlivan.org/wp-content/uploads/2017/11/Screen-Shot-2017-11-16-at-22.58.44.png)


Türkiye Büyük Millet Meclisi Başkanı İsmail Kahraman, Uluslararası Türk Ukrayna İşadamları Derneği(TUİD) yönetim kurulu üyelerini meclisteki makamında kabul etti. TUİD heyetinde, yönetim kurulu başkanı Burak Pehlivan, TUİD başkanvekili ve Herson temsilcisi Ali Bulut, Batı Ukrayna Temsilcisi Selim Tever, TUİD yönetim kurulu üyesi ve Azerbaycan-Ukrayna Sanayici ve İşadamları Derneği başkanı Ali Aliyev, Lviv Temsilcisi Fatih Aydın, TUİD yönetim kurulu üyesi Harun Şirin, TUİD yönetim kurulu üyesi Onur İnşaat’ın yönetim kurulu başkanı Onur Çetinceviz ile Wood Industries yönetim kurulu başkanı Eyüp Tever yer aldı.


TUİD yönetim kurulu başkanı Burak Pehlivan, görüşmede, Ukrayna ekonomisi, Ukrayna Türk iş dünyası ve Türkiye Ukrayna ekonomik ilişkileriyle ilgili TBMM Başkanı İsmail Kahraman’a kısa bir sunum yaparken, heyet tarafından Türkiye Ukrayna Serbest Ticaret Antlaşması konusunda Kahraman’ın destek ve yardımı talep edildi. İsmail Kahraman, Türkiye’nin Karadeniz komşusu Ukrayna’nın, Türkiye’nin iyi bir dostu olduğunu belirtirken, kısa bir süre önce Ukrayna Yüksek Meclisi Başkanı Andriy Parubiy’i de misafir ettiklerini hatırlattı. Kahraman, Türkiye Ukrayna Serbest Ticaret Antlaşması’na ise tam destek verdi.




Türkiye Büyük Millet Meclisi Başkanı İsmail Kahraman görüşmenin sonunda Yıldız Porselen Fabrikası(eski adıyla Yıldız Çini Fabrika-i Hümayun) yapımı el işi porseleni TUİD başkanı Burak Pehlivan’a takdim ederken, TUİD heyeti ise Ukraynalı çini sanatçılarının Ayasofya çalışmasını Kahraman’a sundu. Kabul, hatıra fotoğrafı çekilmesiyle sona erdi.


 

![](https://burakpehlivan.org/wp-content/uploads/2017/11/Screen-Shot-2017-11-16-at-22.59.10.png) ![](https://burakpehlivan.org/wp-content/uploads/2017/11/Screen-Shot-2017-11-16-at-22.59.01.png)