---
title: 'Ukrayna Beşiktaşlılar Derneği 2014-15 Faaliyet Planını Onayladı'
date: Sun, 25 May 2014 20:20:21 +0000
draft: false
tags: ["2014-15", "ali bulut", "Can Sirman", "Erman Mendirek", "Fatih Köle", "Töre Birol", "Ukrayna Beşiktaşlılar Derneği", "Ukrayna Beşiktaşlılar Derneği", "Vedat Altun", "Volkan Peker"]
type: post
---

[![ukrayna-besiktaslilar-dernegi-2014-15-faaliyetlerini-planladi](https://burakpehlivan.org/wp-content/uploads/2014/05/ukrayna-besiktaslilar-dernegi-2014-15-faaliyetlerini-planladi.jpg)](https://burakpehlivan.org/wp-content/uploads/2014/05/ukrayna-besiktaslilar-dernegi-2014-15-faaliyetlerini-planladi.jpg)

Ukrayna Beşiktaşlılar derneği yönetim kurulu Kiev’de yaptığı toplantıda 2013-14 sezonunu değerlendirirken, 2014-15 sezonu faaliyet planını onayladı. Toplantıda, muhasip üyeliğe Can Sirman seçilirken, Töre Birol(Henkel Ukrayna), Ali Bulut(Eksim Ukrayna),  Vedat Altun(Philip Morris Ukrayna), Fatih Köle(T.C. Kiev Büyükelçiliği), Erman Mendirek(Credit Euorpe Ukrayna) ve Volkan Peker(Colins Ukrayna) dernek üyeliğine kabul edildiler. Ukrayna’da Beşiktaş’ın bilinirliğini artırmak adına yapılacak etkinliklerin değerlendirildiği toplantıda, ayrıca facebook, twitter gibi sosyal ağların daha etkin kullanılması da kararlaştırıldı.

Toplantı sonrası TUİD Web’in sorularını cevaplayan Ukrayna Beşiktaşlılar Derneği yönetim kurulu başkanı Burak Pehlivan, Ukrayna’da Beşiktaş sevgisini yaşamak ve yaşatmak için dernek olarak yaklaşık üç yıl önce yola çıktıklarını, bu süreç içerisinde ellerinden geldiğince bu hedefler doğrultusunda çalışmak yürüttüklerini belirterek, “Buradaki Türkler olarak farklılıklarımız noktasında ayrıştırıcı değil, ortak noktalarımız noktasında birleştirici olmaya çalışıyoruz, bu anlamda Beşiktaş bizim için önemli bir birleştirici güçtür” dedi. Burak Pehlivan, Ukrayna’nn zor günler geçirdiğini ancak ülkeye en kısa zamanda barış, istikrar ve refahın geleceğini ümit ettiklerini ifade ederken, önümüzdeki dönemde derneğin geçmişte olduğu gibi ses getirecek faaliyetler gerçekleştireceğininin altını çizerek sözlerini tamamladı.

Kaynak : [www.tuid.org.ua](http://www.tuid.org.ua)