---
title: 'Ukrayna Beşiktaşlılar Derneği Kurulması İçin İlk Adım Atıldı'
date: Tue, 06 Sep 2011 14:56:05 +0000
draft: false
tags: ["Beşiktaş", "Dernek", "Dinamo Kiev", "Kiev", "Spor", "Ukrayna Beşiktaşlılar Derneği"]
type: post
---

 


![haber](https://burakpehlivan.org/tuid_images/bjk2.jpg)Ukrayna Beşiktaşlılar Derneği Kurulması için ilk adım atıldı.Burak Pehlivan’ın öncülüğünde Kiev Tike Restoran'da toplanan, Ukrayna’da yaşayan Beşiktaş taraftarı işadamı veya profesyonel yöneticilerden oluşan grup, daha önceden altyapısını hazırladıkları Ukrayna Beşiktaşlılar Derneği’nin kurulması kararını aldılar.Toplantıda derneğin resmi kurulum işlemleri için tüzüğün hazırlandığı ve Ukrayna Adalet Bakanlığı'na başvurunun önümüzdeki günlerde yapılacağı ifade edildi.Toplantıda Burak Pehlivan, Özgür Tonguç Çuhalı, Fatih Şahin, İsmail Kerimov, Kenan Çanaklı, Soner Aydın, Ethem Hiçsönmezler, Vyeçaslav Dincov, Arda Torman, Mert Suntekin, Sonat Kerem, Ali Aliyev, Ahmet Oğuz, Alpan Balkış, Emil Eblemikerimov ve Can Sirman hazır bulunurken; Ekin Uz, Mehmet Çirkin, İsmail Aslanov ve Güngör Bingöl Kiev dışında olmaları nedeniyle organizasyona katılamadılar.

Dernek başkanlığına Burak Pehlivan’ın, muhasip üyeliğe İsmail Kerimov’un, dış ilişkilerden sorumlu üyeliğe Ahmet Oğuz’un oybirliği ile seçildiği toplantıda, Ukrayna'da Beşiktaşlılık duygusunu yaşamak ve yaşatmak için yapılabilecek organizasyonlar, geleceğe yönelik hedefler, derneğin maddi ve manevi yapısı ve mevcut durum tartışıldı.

Türkiye’den çok uzakta dahi kalbindeki Beşiktaş sevgisini sıcak tutan Beşiktaşlılar, başta Dinamo Kiev taraftar derneği olmak üzere yerel taraftar dernekleriyle iletişime geçme kararıda aldılar.

Toplantının sonuç bildirgesinde, önümüzdeki günlerde tüzüğün yayınlanması ve derneğin resmi açılışına müteakip üye kayıtlarıyla ilgili kamuoyuna açıklama yapılacağı belirtildi.

![haber](https://burakpehlivan.org/tuid_images/a1.jpg)





