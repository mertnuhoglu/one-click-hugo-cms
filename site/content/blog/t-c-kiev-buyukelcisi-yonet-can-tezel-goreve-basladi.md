---
title: 'T.C. Kiev Büyükelçisi Yönet Can Tezel Göreve Başladı'
date: Tue, 11 Feb 2014 21:45:19 +0000
draft: false
tags: ["Barış Ülkü", "Başladı", "Emre Manav", "Evyap Ukrayna", "Göreve", "harun şirin", "T.C Kiev Büyükelçisi", "TUİD (Türk Ukrayna İşadamları Derneği)", "Ufo Ukrayna", "Yönet Can Tezel", "Zaferhan Kılıç"]
type: post
---

[![DSCN7358](https://burakpehlivan.org/wp-content/uploads/2014/02/DSCN7358.jpg)](https://burakpehlivan.org/wp-content/uploads/2014/02/DSCN7358.jpg)
Ukrayna’daki görevine yeni başlayan Türkiye Cumhuriyeti Kiev Büyükelçisi Yönet Can Tezel’e, Türk Ukrayna İşadamları Derneği(TUİD) heyeti tarafından bir hoşgeldiniz ziyareti gerçekleştirildi. Görüşmede, Kiev Büyükelçiliği başkatibi Emre Manav da hazır bulundu. 

Ziyaretin başında, TUİD yönetim kurulu başkanvekili Burak Pehlivan, yeni büyükelçiye hoşgeldiniz dileklerini sunarken, daha sonra dernek ve dernek faaliyetleri ile ilgili kısa bir sunum yaptı. Pehlivan, Türk Ukrayna İşadamları Derneği’nin ,2004 yılında Başbakan Recep Tayyip Erdoğan’ın Kiev ziyareti sırasında ülkede bir Türk işadamı derneği olmamasının gündeme gelmesi sonucunda, Kiev büyükelçiliğinin himayesinde o dönemde Ukrayna’da iş yapan Türk işadamları ve profesyonelleri tarafından kurulduğunu hatırlatarak, bu yıl derneğin 10. kuruluş yıldönümünü kutlayacaklarının altını çizdi. Pehlivan, 2012 yılında, Doğu Avrupa’da en başarılı Türk işadamı derneği seçilen TUİD’in 10. yılda da faaliyetlerine güçlü bir biçimde devam edeceğini ifade etti. Pehlivan, “TUİD’in bir geleneği olarak göreve yeni başlayan büyükelçilerimiz onuruna, ülkedeki Türk iş dünyası ile bir tanışma yemeği düzenliyoruz, bu yemeğe teşrifleriniz bizleri mutlu edecektir” diyerek sözlerini tamamladı. 

Türkiye Cumhuriyeti Kiev Büyükelçisi Yönet Can Tezel ise, Türkiye’nin dış politikasında yurtdışındaki Türk iş dünyasının büyük önem kazandığını, ülkelerin siyasi olarak güçlü olmasının, ekonomik olarak güçlü olmadan gerçekleşmesinin mümkün olmayacağını ifade ederek, yurtdışındaki Türk işadamlarının önemine dikkat çekti. Tezel, işadamlarının önünü açmanın, vatandaşların sorunlarına çözüm getirmenin büyükelçiliklerin asli görevlerinden olduğunu belirtirken, çok başarılı bir site olarak nitelendirdiği TUİD Web’den göreve başlamadan önce Ukrayna’yı ve Ukrayna Türk iş dünyasının, takip ettiğini söyledi. Büyükelçi Tezel, sitenin editörü Erhan Çimen’i ise çalışmalarından dolayı tebrik etti.

Büyükelçi Tezel’in Ukrayna'da son dönemde yaşananlardan Ukrayna’daki Türk iş dünyasının nasıl etkilendiği sorusunu cevaplayan TUİD yönetim kurulu üyesi Harun Şirin ise, sermayenin, istikrarı, hukukun üstünlüğünü ve demokrasiyi önemsediğini, bu kavramların varolduğu, geliştiği ülkelerde yatırımların çok daha rahat yapılabildiğini belirtti. Şirin, 10 yıldır grup olarak Ukrayna’da iş yaptıklarını, birçok soruna rağmen ülkeye güvenlerinin devam ettiğini ifade etti. Bu soruya cevap veren bir başka isim TUİD üyesi UFO Ukrayna Genel Müdürü Barış Ülkü, firma olarak batılı rakiplerinden rekabet konusunda bir dezavantajları olmadıklarını belirterek başladığı konuşmasında, ülkede gerekli reformların yapılması ve uygulanmasının yabancı yatırımların önünü açacağını söyledi. Ülkü, kendilerinin de grup şirketlerinden biriyle Ukrayna’da üretime dönük yatırım arayışında olduklarını ifade ederek sözlerini tamamladı. 

TUİD yönetim kurulu üyesi ve aynı zamanda dünya’nın en büyük kimya firması Alman BASF’ın Ukrayna’daki Türk yöneticisi olan Zaferhan Kılıç ise gerek firma olarak gerekse şahsında Ukrayna’nın potansiyeline inandıklarını ve bu ülkeye kısa değil uzun vadeli baktıklarını söyledi. Daha sonra söz alan TUİD yönetim kurulu üyesi Ali Aliyev , kendisinin TUİD’deki görevinin yanı sıra Ukrayna’daki Azerbaycan işadamları derneğinin yönetim kurulu başkanlığı görevini de yürüttüğünü belirterek, mart ayı içerisinde Azerbaycan’ın Kiev büyükelçisi Eynulla Medetli ve T.C. Kiev Büyükelçisi Yönet Can Tezel’in teşrifleriyle Ukrayna’da iş yapan Türkiye ve Azerbaycan kökenli Türk işadamlarının tanışması amaçlı bir yemek verme niyetlerini dile getirdi. 

Türk Ukrayna İşadamları Derneği heyetinin, Türkiye Cumhuriyeti’nin Kiev Büyükelçiğine yaptığı nezaket ziyareti, görüşme sonrası anı fotoğrafı çekilmesiyle sona erdi. 
[![DSCN7346](https://burakpehlivan.org/wp-content/uploads/2014/02/DSCN7346.jpg)](https://burakpehlivan.org/wp-content/uploads/2014/02/DSCN7346.jpg)

[![DSCN7345](https://burakpehlivan.org/wp-content/uploads/2014/02/DSCN7345.jpg)](https://burakpehlivan.org/wp-content/uploads/2014/02/DSCN7345.jpg)

[![DSCN7342](https://burakpehlivan.org/wp-content/uploads/2014/02/DSCN7342.jpg)](https://burakpehlivan.org/wp-content/uploads/2014/02/DSCN7342.jpg)

[![DSCN7341](https://burakpehlivan.org/wp-content/uploads/2014/02/DSCN7341.jpg)](https://burakpehlivan.org/wp-content/uploads/2014/02/DSCN7341.jpg)

[![DSCN7351](https://burakpehlivan.org/wp-content/uploads/2014/02/DSCN7351.jpg)](https://burakpehlivan.org/wp-content/uploads/2014/02/DSCN7351.jpg)

[![DSCN7353](https://burakpehlivan.org/wp-content/uploads/2014/02/DSCN7353.jpg)](https://burakpehlivan.org/wp-content/uploads/2014/02/DSCN7353.jpg)

[![DSCN7347](https://burakpehlivan.org/wp-content/uploads/2014/02/DSCN7347.jpg)](https://burakpehlivan.org/wp-content/uploads/2014/02/DSCN7347.jpg)