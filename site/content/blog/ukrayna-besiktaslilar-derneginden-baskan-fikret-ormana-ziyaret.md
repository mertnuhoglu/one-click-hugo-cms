---
title: 'Ukrayna Beşiktaşlılar Derneği’nden Başkan Fikret Orman’a Ziyaret'
date: Fri, 20 Jun 2014 20:16:18 +0000
draft: false
tags: ["Ahmet Ürkmezgil", "Can Sirman", "Dinamo Kiev", "Fikret Orman", "Igor Surkis", "Ukrayna Beşiktaşlılar Derneği", "Ukrayna Beşiktaşlılar Derneği", "Zaferhan Kılıç"]
type: post
---

[![3](https://burakpehlivan.org/wp-content/uploads/2014/06/3.jpg)](https://burakpehlivan.org/wp-content/uploads/2014/06/3.jpg)

Ukrayna Beşiktaşlılar Derneği yöneticileri, Beşiktaş Başkanı Fikret Orman'ı makamında ziyaret etti.
Orman, Ukrayna Beşiktaşlılar Derneği Başkanı Burak Pehlivan'ın yanı sıra, derneğin yönetim kurulu üyeleri Can Sirman ve Zaferhan Kılıç'ın da yer aldığı heyeti kabul etti. Görüşmede Beşiktaş Muhasip Üyesi Ahmet Ürkmezgil de hazır bulundu.

Ukrayna Beşiktaşlılar Derneği başkanı Burak Pehlivan, yoğun mesaisine rağmen dernek delegasyonunu kabul etme nezaketini gösteren Fikret Orman’a teşekkür ederek başladığı konuşmasında, Ukrayna Beşiktaşlılar Derneği hakkında kısa bir sunum yaptı. Pehlivan 3 yıl önce Ukrayna’da Beşiktaş sevgisini ve değerlerini yaşamak ve yaşatmak adına yola çıktıklarını, bu süreçte Beşiktaş’ı elden gelen en iyi biçimde Ukrayna’da temsil etmeye çalıştıklarını belirterek, "Ukrayna’da özellikle Dinamo Kiev ile çok iyi ilişkiler kurduk, kendileriyle bu süreçte iki sefer Beşiktaşımız maç yaptı, kendileriyle kardeş kulüp gibiyiz” dedi. Burak Pehlivan, Ukrayna’nın içinde bulunduğu zor duruma rağmen, dernek olarak faaliyetlerini hız kesmeden sürdürdüklerini ve ülkede Beşiktaş’ın tanınırlığını ve bilinirliğini artırmaya katkıda bulunmaya çalıştıkların ifade etti. Ukrayna Beşiktaşlılar Derneği Başkanı, “Başkanım size Dinamo Kiev başkanı Surkis’in ve yöneticilerinin de selamlarını getirdik, sizlerin en kısa zamanda Ukrayna’yı, Kiev’i onurlandırmanızı bekliyoruz” diyerek sözlerini tamamladı. 

Beşiktaş Jimnastik Kulübü yönetim kurulu başkanı Fikret Orman ise, Ukrayna’yı ve Ukrayna Futbolunu yakından takip ettiğini, ülkedeki sıkıntıların en kısa zamanda sona ereceğini umduğunu ve bu yıl Ukrayna futbol liginin de sorunsuz biçimde gerçekleşerek, sporun birleştiriciliği çerçevesinde Ukrayna’daki barış ve istikrar ortamına katkıda bulunacağını düşündüğünü söyledi. Orman, Ukrayna’da ” Beşiktaş sevgisinin yaşanıyor olmasından memnunum, burada bunun için çalışan sizin gibi pırıl pırıl arkadaşlarımızın olması ise çok güzel” dedi. Beşiktaş Başkanı, Can Sirman’ın, “bu yıl Ukrayna Ligi’nden transfer düşünüyor musunuz?” sorusu üzerine Ukrayna Ligi’nde çok kaliteli oyuncuların oynadığını ve iyi, kaliteli oyuncuların her zaman Beşiktaş’ın radarında olduğunun altını çizerek cevap verdi. Fikret Orman, sözlerini bitirmeden önce ise Dinamo Kiev Başkanı Surkis’in şahsında Dinamo Kiev camiasına selamlarını iletti.

Görüşmenin sonunda, Ukrayna Beşiktaşlılar Derneği başkanı Burak Pehlivan, Beşiktaş Başkanı Fikret Orman’a, Dinamo Kiev Başkanı Surkis tarafından gönderilen ve başkan Orman’ın isminin yazılı olduğu Dinamo Kiev formasını takdim ederken, ziyaret hatıra fotoğrafı çekilmesiyle sona erdi.

Kaynaklar: 
http://www.sporx.com/futbol/superlig/besiktas/ormana-ukraynadan-dev-ziyaret-SXHBQ391230SXQ 
http://www.milliyet.com.tr/ukrayna-besiktaslilar-dernegi-nden-fikret-istanbul-yerelhaber-253669/
http://spor.haber3.com/fikret-ormana-surpriz-ziyaret-2337682h.htm
http://www.fanatik.com.tr/2014/06/19/baskan-ormana-ukraynadan-ziyaret-374311

[![2](https://burakpehlivan.org/wp-content/uploads/2014/06/2.jpg)](https://burakpehlivan.org/wp-content/uploads/2014/06/2.jpg)

[![4](https://burakpehlivan.org/wp-content/uploads/2014/06/4.jpg)](https://burakpehlivan.org/wp-content/uploads/2014/06/4.jpg)
