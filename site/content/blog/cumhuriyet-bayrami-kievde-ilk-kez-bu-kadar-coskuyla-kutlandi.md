---
title: 'Cumhuriyet Bayramı Kiev’de İlk Kez Bu Kadar Coşkuyla Kutlandı'
date: Sun, 04 Nov 2012 09:16:32 +0000
draft: false
tags: ["Cem Murat Aytaç", "Kiev'de Cumhuriyet Bayramı", "Mehmet Samsar", "Mevllüt Çavuşoğlu", "Mustafa Kırımoğlu", "TUİD (Türk Ukrayna İşadamları Derneği)", "Ukrayna'da Cumhuriyat Bayramı"]
type: post
---

[![](https://burakpehlivan.org/tuid_images/cumhuriyet-bayrami-kievde-ilk-kez-bu-kadar-coskuyla-kutlandi.jpg)

Cumhuriyetimizin 89. Yıldönümü Kiev’de, Türkiye Cumhuriyeti Kiev Büyükelçiliği’nin Kiev Belediye Sarayı’nda gerçekleştirdiği coşkulu bir resepsiyon ile kutlandı. Resepsiyona; Ukrayna Dışişleri Bakanı Yardımcısı Viktor Mayko, AK Parti Antalya Milletvekili Mevlüt Çavuşoğlu, Kırım Tatar Milli Meclisi Başkanı ve Ukrayna milletvekili Mustafa Abdülcemil Kırımoğlu, TUİD Yönetim Kurulu Başkanı Cem Murat Aytaç, Başkanvekili Burak Pehlivan, TUİD Yönetim Kurulu üyeleleri, üst düzey devlet erkanı, büyükelçiler, dış misyon şefleri, TUİD üyesi Türk işadamları, Türk vatandaşları ve büyükelçilik çalışanları katılım gösterdi.

Yaklaşık 700 kişinin katıldığı resepsiyonun açılış konuşmasını yapan Büyükelçi Samsar, cumhuriyetin önemine vurgu yaptı. Samsar, “Cumhuriyetin kurulmasıyla birlikte yapılan devrimlerle, Türkiye laik demokratik,bir hukuk devleti olarak dünya milletleri arasındaki yerini almıştır. Son yıllarda adeta bir sıçrama dönemi yaşayan Türkiye; ekonomi, demokrasi, hukuk, kültür ve siyaset alanında büyük ilerleme kaydetmiştir. Bugün Türkiye, ilerleyen demokrasisi gelişen ekonomisi güçlü ordusu ve zengin insan kaynağıyla uluslar arası arenada giderek yükselen bir profile sahiptir.” dedi.

Ukrayna ile diplomatik ilişkilerin kuruluşunun 20’inci yılının da kutlandığını belirten Mehmet Samsar, Türkiye ve Ukrayna’nın Karadeniz havzasında doğu ile batı, kuzey ve güney arasında köprü olarak uzanan toplam 120 milyon nüfusa sahip iki önemli ülke olduğunu söyledi.

Resepsiyona katılan davetlilere hitap eden Ukrayna Dışişleri Bakanı Yardımcısı Viktor Mayko ise son dönemde Türkiye’nin dünyada başarılı reformlar yaparak sosyal ve toplumsal alanlarda kökten dönüşümleri gerçekleştirdiğini belirtti. Türkiye ekonomisinin dünyanın en büyük 20 ekonomisi arasında yer aldığına dikkat çeken Viktor Mayko, Türkiye’nin bölgesel ve uluslararası arenada nüfuzunun arttığını dile getirdi.

Resepsiyonda, geçtiğimiz Pazar günü gerçekleşen genel seçimleri Avrupa Konseyi adına takip etmek üzere bu ülkeye gelen milletvekili Mevlüt Çavuşoğlu da bir konuşma yaptı. Çavuşoğlu da Türkiye-Ukrayna ilişkilerinin stratejik önemine dikkat çekti.

Açılış esnasında görüşlerine başvurduğumuz TUİD Yönetim Kurulu Başkanı Cem Murat Aytaç, Kiev’de 8. kez cumhuriyet bayramı resepsiyonuna katıldığını, ilk kez bu kadar yoğun katılımla cumhuriyet bayramımızın kutlandığına dikkat çekerek, “Tüm TUİD üyelerini bu anlamlı günde davet ederek, katılımın bu kadar yüksek olmasını sağlayan Büyükelçimiz Mehmet Samsar’a teşekkür ediyorum” dedi. Aytaç, “geçtiğimiz yıllarda daha dar bir kitle olarak cumhuriyetimizin kuruluşunu kutluyorduk, ilk kez bu yıl sayın büyükelçimizin inisiyatifiyle bu organizasyon bu kadar kalabalık ve coşkulu bir biçimde gerçekleşti” diyerek sözlerini tamamladı.

TUİD yönetim kurulu başkanvekili Burak Pehlivan ise, geçtiğimiz yıllarda cumhuriyet bayramı resepsiyonlarında katılımlar birkaç yüz kişiyi geçmiyordu, bu yıl ise hem Ukrayna Türk Toplumu’nun, hem Ukrayna devlet erkanının hem de yabancı misyon şeflerinin çok yoğun bir katılımı var, burada 700’e yakın davetli olduğu söyleniyor, Türkiye’ye de Kiev’de Cumhuriyet Bayramı’nı bu şekilde kutlamak yakışırdı dedi.

Resepsiyonda misafirlere Türkiye mutfağının önde gelen lezzetleri ikram edildi.

[http://tuid.org.ua/cumhuriyet-bayrami-kievde-ilk-kez-bu-kadar-coskuyla-kutlandi](http://tuid.org.ua/cumhuriyet-bayrami-kievde-ilk-kez-bu-kadar-coskuyla-kutlandi)

![](https://lh3.googleusercontent.com/-Hd03qd231b0/UJRS1S4p4yI/AAAAAAAACmk/c7tA2IastWM/s763/291012_YE_41.jpg)

![](https://lh6.googleusercontent.com/-l7lKpCDkuRA/UJRS2NyUFYI/AAAAAAAACms/y9cL4QwV_1E/s593/291012_YE_61.jpg)

![](https://lh3.googleusercontent.com/-HivQPPZQxQ4/UJRS2n1P-UI/AAAAAAAACnA/7QBjzonnpTg/s766/291012_YE_66.jpg)

![](https://lh5.googleusercontent.com/-Vib8SDOIWoc/UJRS2ggRH0I/AAAAAAAACm4/pa1Gofu2YO8/s751/291012_YE_9.jpg)

![](https://lh6.googleusercontent.com/-9zLqz9mOtxw/UJRS3o6rMlI/AAAAAAAACnI/3iolmeXJZCw/s462/IMG_0188.JPG)

![](https://lh5.googleusercontent.com/-MRURo8kFIkg/UJRS385s9bI/AAAAAAAACn8/KTPqdULSQ7w/s616/IMG_0204.JPG)

![](https://lh4.googleusercontent.com/-0NI8z9H3z6Q/UJRS0fNdJHI/AAAAAAAACmQ/5igewlfLGbU/s759/291012_YE_18.jpg)

![](https://lh6.googleusercontent.com/-xyNT6NY7x0c/UJRS0RW6o0I/AAAAAAAACmU/bD9iAVJ_Fc0/s570/291012_YE_11.jpg)

![](https://lh4.googleusercontent.com/-Hss-_s_bwKY/UJRS0enHKrI/AAAAAAAACmM/ulRfsA-kwzk/s771/291012_YE_19.jpg)

 

