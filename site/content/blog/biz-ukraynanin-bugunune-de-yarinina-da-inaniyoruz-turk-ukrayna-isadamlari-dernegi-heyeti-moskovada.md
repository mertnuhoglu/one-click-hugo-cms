---
title: '“Biz Ukrayna’nın  Bugününe de Yarınına da İnanıyoruz”, Türk Ukrayna İşadamları Derneği Heyeti Moskova’da'
date: Thu, 05 Dec 2013 15:02:28 +0000
draft: false
tags: ["Ali Demirel", "Aydın Adnan Sezgin", "Can Sirman", "daib", "Gökhan Turan", "Hakkı Karabörklü", "Mehmet Seyfettin Küçük", "moskova", "Moskova Büyükelçiliği", "Moskova Büyükelçisi", "Naki Karaaaslan", "RTİB", "TUİD", "TUİD (Türk Ukrayna İşadamları Derneği)", "Ziyaret"]
type: post
---

[![photo (1) (1)](https://burakpehlivan.org/wp-content/uploads/2013/12/photo-1-1.jpg)](https://burakpehlivan.org/wp-content/uploads/2013/12/photo-1-1.jpg)

Rusya’ya, Doğu Avrupa Türk İşadamları Dernekleri Birliği (DAİB)projesi kapsamında bir seyahat düzenleyen **Türk Ukrayna İşadamları Derneği(TUİD) heyeti** temaslarına Türkiye Cumhuriyeti Moskova Büyükelçiliği’nde başlarken, burada **T.C Moskova Büyükelçisi Aydın Adnan Sezgin tarafından kabul edildi.** Görüşmede Büyükelçilik Müsteşarı Gökhan Turan ve Ticaret müşaviri Hakkı Karabörklü ile Rus Türk İşadamları Birliği başkanı Naki Karaaaslan da hazır bulundu.


### DAİB, Doğu Avrupa’daki Türk İşadamları Dernekleri arasında iletişim platformu olacak


Görüşmenin başında TUİD heyeti adına dernek, DAİB ve Ukrayna’daki son ekonomik durum hakkında kısa bir sunum yapan TUİD yönetim kurulu başkan vekili Burak Pehlivan, TUİD’in 200’ü bulan üyesiyle ülkedek 2 milyar dolarlık Türk sermayesinin önemli bir bölümünü temsil ettiğini, üyeleri arasında Türkiye’nin önde gelen holdinglerinin yanı sıra küçük ve orta çaplı işletmelerinin de bulunduğu belirtti. Pehlivan, Doğu Avrupa’daki Türk işadamları dernekleri arasında bir iletişim platformu olacak DAİB projesi kapsamında bugüne kadar Polonya, Romanya, Macaristan, Avusturya, Yunanistan ve Slovakya’da temaslarda bulunduklarını ifade ederken, Rusya’nın ise bölgedeki en güçlü Türk İş Dünyası’na sahip ülke olması sebebiyle buraya daha geniş kapsamlı bir heyetle ziyaret gerçekleştirdiklerinin altını çizdi.


### Sezgin,Bölgedeki Türk İşadamları Dernekleri arasındaki ilişkilerin gelişmesi ekonomik ve ticari faaliyetlere yansır


Türkiye Cumhuriyeti Moskova Büyükelçisi Aydın Adnan Sezgin ise Ukrayna’dan burada bir işadamı heyeti görmekten çok memnun olduklarını belirterek, Ukrayna ve Rusya başta olmak üzere bölge ülkelerindeki Türk işadamları ve dernekleri arasındaki ilişkilerin gelişmesinin, ticari ve ekonomik faaliyetlere de yansıyacağına ifade ederek “bu anlamda DAİB projesi önemli bir proje, sizleri tebrik ediyorum” dedi.


### Ukrayna’nın bugününe de yarınına da inanıyoruz


Büyükelçi Sezgin’in, Ukrayna’daki Türk iş dünyasının Ukrayna’daki son olaylardan nasıl etkilendiğini sorusunu cevaplayan TUİD başkanvekili Ali Demirel ise 15 yıldır Ukrayna’da sanayicilik yaptığını, birçok krizi, Turuncu Devrim gibi olayları yaşadıklarını ancak hiçbir zaman bu ülkeye kısa vadeli bakmadıklarını, bu tip olayların gelip geçici olduğunu belirterek, “biz Ukrayna’nın bugününe de geleceğine de inanıyoruz, bu ülke Türk yatırımcılar için büyük potansiyel ve fırsatlar içermektedir” dedi.

TUİD yönetim kurulu başkanvekilleri Burak Pehlivan, Ali Demirel, İstanbul Temsilcisi Mehmet Seyfettin Küçük, divan başkanı Osman Albayrak, yönetim kurulu üyesi Can Sirman ve Genel Koordinatör Beran Kilerci’den oluşan TUİD heyetinin, Moskova Büyükelçiliği’ndeki kabulü, hatıra fotoğrafı çekilmesiyle sona erdi.