---
title: '“THY, Ukrayna’ya Haftada 50 Sefer Gerçekleştiriyor”'
date: Sat, 05 Jan 2013 16:48:20 +0000
draft: false
tags: ["hakan yılmaz", "THY", "thy tuid anlaşma", "THY Ukrayna", "TUİD (Türk Ukrayna İşadamları Derneği)", "TUİD Ziyaret"]
type: post
---

[![thy-ukraynaya-haftada-50-sefer-gerceklestiriyor](https://burakpehlivan.org/wp-content/uploads/2013/01/thy-ukraynaya-haftada-50-sefer-gerceklestiriyor.jpg)](https://burakpehlivan.org/1156/thy-ukraynaya-haftada-50-sefer-gerceklestiriyor/thy-ukraynaya-haftada-50-sefer-gerceklestiriyor/)

THY Ukrayna Ülke Müdürü Hakan Yılmaz, Türk Ukrayna İşadamları Derneği(TUİD) Genel Merkezi’ne nezaket ziyaretinde bulundu. TUİD ziyaretinde, kendisine THY Ukrayna Pazarlama Müdürü Dinçer Sayıcı’nın da eşlik ettiği Hakan Yılmaz TUİD’in başarılı çalışmalarından dolayı memnuniyetini dile getirirken, THY’nin Ukrayna’daki konumu hakkında açıklamalarda bulundu. Görüşmede ayrıca THY ve TUİD arasında imzalanacak Turkish Corporate Club antlaşmasına da değinildi.

THY Ülke müdürü, THY’nin İstanbul’dan Ukrayna’nın 6 ayrı şehrine direk uçuş gerçekleştirdiğini, haftada 50 olan sefer sayısını, orta vadede 100’e çıkarabilecek güce sahip olduklarını ifade ederek “Ukrayna pazarını çok önemsiyoruz ve Dünya’nın en çok ülkesine uçan havayolu şirketi olarak, Ukraynalılar’ı İstanbul üzerinden dünyaya, dünyayı ise İstanbul üzerinden Ukrayna’ya bağlıyoruz” dedi. Göreve başlamadan önce faaliyetlerini takip etmeye başladığı TUİD’in çok başarılı işlere imza attığının altını çizen Yılmaz, Türk Ukrayna İşadamları Derneği’nin etkinliklerine verdikleri desteğin bundan böyle de devam edeceğini belirtti. Hakan Yılmaz, TUİD ile yapacakları Turkish Corporate Club antlaşmasıyla, TUİD üyelerine önemli bazı avantajlar sağlayacaklarını söyleyerek, sözlerini tamamladı.

TUİD Başkanvekili Burak Pehlivan ise, “adında Türk sözcüğü geçen ulusal havayollarımızın tüm dünyadaki başarıları Türkiye’nin diğer markalarının da değerine değer katıyor, bu anlamda son yıllarda THY’nin agresif pazarlama stratejileri, hızla büyüyen ve gençleşen filosu ve üstün hizmet anlayışı Türk insanına da Türk şirketlerine büyük fayda getriyor” dedi. Pehlivan, THY reklamlarını bugün Ukrayna’nın her yerinde gördüklerini, daha önemlisi THY ile uçan Ukraynalılar’ın memnuniyetine sık sık tanıklık ettiklerini belirterek, “THY faaliyetleri yurtdışında yaşayan Türkler’e de prestij kazandırıyor” dedi. TUİD başkanvekili, bugüne kadar TUİD olarak THY’den gördüğümüz destek, iki kurum arasında imzalanacak antlaşma ile çok daha önemli bir noktaya çıkacak diyerek sözlerini tamamladı.

Ziyaret, THY Ukrayna Ülke Müdürü Hakan Yılmaz tarafından TUİD’e bir THY uçak maketinin armağan edilmesiyle son buldu.

Kaynak: http://tuid.org.ua/thy-ukraynaya-haftada-50-sefer-gerceklestiriyor

![](https://lh6.googleusercontent.com/-1yfTBcEH9h4/UOglnnSahTI/AAAAAAAADpY/AIMc80U4ij8/s616/IMG_0114.JPG)

![](https://lh5.googleusercontent.com/-C5Kux-Rthvg/UOglg6pkISI/AAAAAAAADn0/6OnLCNl7H4I/s616/IMG_0108.JPG)

