---
title: 'Ukrayna Harkov’da Demokrasi ve Şehitler’e saygı mitingi'
date: Tue, 09 Aug 2016 18:32:12 +0000
draft: false
tags: ["Ferit Alibey", "Genel", "Harkov", "Müsiad Ukrayna", "Nurettin Topçuoğlu", "TUİD (Türk Ukrayna İşadamları Derneği)", "Türkiye", "Ukrayna", "Ukrayna Türk Toplumu", "Ukrayna Türk toplumu", "Yaşam"]
type: post
---

[![IMG_1269](https://burakpehlivan.org/wp-content/uploads/2016/08/IMG_1269.jpg)](https://burakpehlivan.org/wp-content/uploads/2016/08/IMG_1269.jpg)




Ukrayna'nın ikinci büyük şehir Harkov'un Anayasa Meydanı'nda, pazar günü Yenikapı'daki Demokrasi ve Şehitler'e saygı mitingiyle eşzamanlı, Ukrayna Türk toplumu olarak bir miting gerçekleştirdik. Uluslararası Türk Ukrayna İşadamları Derneği'nin(TUİD) Harkov temsilciliği organizasyon için gerekli izni alırken, mitinge Türkiye Cumhuriyeti vatandaşlarının yanı sıra şehirdeki Azerbaycan Türkü, Özbek Türkleri ve Azınlık toplulukları temsilcileri de katılım gösterdi. Miting,  Harkov temsilcimiz Ferit Alibey'in takdimiyle başlarken,  benim dışımda MÜSİAD Ukrayna temsilcisi ve TUİD üyesi Nurettin Topçuoğlu ile şehirdeki azınlık toplumu temsilcileri de birer konuşma yaptılar.




Katılım aslında çok daha yoğun olabilirdi ancak iznin son anda alınabilmesiden dolayı duyurular çok geç yapılabilindi.  Ayrıca Türkler'in en yoğun olduğu Kiev yerine ancak Harkov'da toplantı için izin alınabilmesi ve yaz dönemi gibi faktörler kuşkusuz katılımı etkiledi. Ben de miting yapılacağını Ukraynalı seramik sanatçıları Alena Friedman ve Svetlana Zuboviç'in Lviv Belediyesi ve TUİD Lviv temsilciliğinin desteğiyle düzenlediği Boğaziçi'nin tasarımları adlı Türk İslam çinileri sergisi için bulunduğum Batı Ukrayna'nın Lviv şehrinde bir gün önceden öğrenebildim ve 12 saatlik bir yolculuk sonrasında Harkov'a ulaştım. Sayımız İstanbul'daki gibi 5 millyon değildi, ancak 50 kişiydik ama tarafımız belli, kalbimiz İstanbul ve Türkiye ile birlikteydi.




Yalnız organizasyon için  değil, izinlerin alınmasındaki yoğun çabalarından ötürü TUİD Harkov temsilcisi Ferit Alibey  ve Harkov'daki Türk toplumu temsilcilerine teşekkür ediyor ve onları tebrik ediyorum. Ayrıca başta Harkov'daki yerel yetkililer olmak üzere Ukrayna makamlarına bizim için böyle önemli bir günde demokratik bir biçimde görüşlerimizi paylaşmamız için olanak verdikleri için de minnettarız. Neticede bu siyasi bir organizasyon değil, 79 milyonun tek yürek olduğu bir konuydu. Milletimiz, FETÖ/PDY tarafından organize edilen darbe girişiminde tanklara, uçaklara karşı koymuş ve dünya tarihine geçmişti. Modern tarihte bir milletin  demokrasiye, vatanına bu şekilde sahip çıkmasının ve  başarılı olmasının pek örneği bulunmamaktadır.




**Burak PEHLİVAN**




 [![IMG_1053](https://burakpehlivan.org/wp-content/uploads/2016/08/IMG_1053.jpg)](https://burakpehlivan.org/wp-content/uploads/2016/08/IMG_1053.jpg) ![IMG_0969](https://burakpehlivan.org/wp-content/uploads/2016/08/IMG_0969.jpg)[![IMG_1096](https://burakpehlivan.org/wp-content/uploads/2016/08/IMG_1096.jpg)](https://burakpehlivan.org/wp-content/uploads/2016/08/IMG_1096.jpg) [![IMG_1103](https://burakpehlivan.org/wp-content/uploads/2016/08/IMG_1103.jpg)](https://burakpehlivan.org/wp-content/uploads/2016/08/IMG_1103.jpg) [![IMG_1172](https://burakpehlivan.org/wp-content/uploads/2016/08/IMG_1172.jpg)](https://burakpehlivan.org/wp-content/uploads/2016/08/IMG_1172.jpg) [![IMG_1201](https://burakpehlivan.org/wp-content/uploads/2016/08/IMG_1201.jpg)](https://burakpehlivan.org/wp-content/uploads/2016/08/IMG_1201.jpg) [![IMG_1208](https://burakpehlivan.org/wp-content/uploads/2016/08/IMG_1208.jpg)](https://burakpehlivan.org/wp-content/uploads/2016/08/IMG_1208.jpg) [![IMG_1252](https://burakpehlivan.org/wp-content/uploads/2016/08/IMG_1252.jpg)](https://burakpehlivan.org/wp-content/uploads/2016/08/IMG_1252.jpg)