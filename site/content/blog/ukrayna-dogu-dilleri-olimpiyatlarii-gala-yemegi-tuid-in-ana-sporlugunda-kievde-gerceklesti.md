---
title: 'Ukrayna Doğu Dilleri Olimpiyatları Gala Yemeği TUİD’in Ana Sporluğu’nda Kiev’de Gerçekleşti'
date: Mon, 14 Apr 2014 16:57:20 +0000
draft: false
tags: ["Bir Başkadır Benim Memleketim", "Doğu Dilleri Olimpiyatları", "Gala Yemeği", "Hacı Bayram Bolat", "hakan yılmaz", "Kiev Milli Dil Üniversitesi", "Roman Vasko", "Sofiya Alev Ünal", "TUİD", "TUİD (Türk Ukrayna İşadamları Derneği)", "Ukrayna", "Ukrayna Bilim ve Eğitim Bakanlığı", "Ukrayna Türk İş Dünyası", "Ukrayna Türk toplumu"]
type: post
---

[![W](https://burakpehlivan.org/wp-content/uploads/2014/04/DSC_0388.jpg)](https://burakpehlivan.org/wp-content/uploads/2014/04/DSC_0388.jpg)

**Ukrayna Bilim ve Eğitim Bakanlığı** tarafından her yıl Türkçe, Arapça, Farsça, Çince ve Korece Dilleri’nde düzenlenen **Doğu Dilleri Olimpiyatları**’nın **Gala yemeği**, organizasyonun Ana Sponsoru **Türk Ukrayna İşadamları Derneği(TUİD)** tarafından Kiev Bakü restoranda verildi. Yemeğe, T.C. Kiev büyükelçisi Yönet Can Tezel’in ülke dışında olması nedeniyle, **Büyükelçilik müsteşarı** **Evren Müderrisoğlu,** **Kiev Milli Dil Üniversitesi Rektörü** **Roman Vasko**, **Türk İşbirliği ve Kalkınma Ajansı(TİKA)** Ukrayna program koordinatörü **Hacı Bayram Bolat**, THY ülke müdürü **Hakan Yılmaz**, TUİD yönetim kurulu üyeleri, üniversite yöneticileri, öğretim üyeleri ve öğrenciler katıldı.

Organizasyonun açılışında bir konuşma yapan **Doğu Dilleri Olimpiyatları** koordianatörü ve Kiev Milli Dil Üniversitesi öğretim üyesi **Nevzat Kayabaş**, TUİD yöneticilerine etkinliğe sponsor oldukları için teşekkür ederken, “Türk Ukrayna İşadamları Derneği her sene, biz bir destek isterken olimpiyatlara on kat destek veriyor, bu olimpiyatlar diğer dillerde de düzenlenirken, TUİD’in katkıları sayesinde Türkçe öğrenim gören öğrenciler farklılaşıyor ve ülkede Türkçe eğitime ilginin artmasında verilen bu destekler  önemli bir motivasyon unsuru oluyor” dedi.

TUİD yönetim kurulu başkanvekili **Burak Pehlivan** ise yönetime geldiklerinden beri her yıl Doğu Dilleri Olimpiyatları'nı desteklediklerini ve bu desteğin artık geleneksel hale geldiğini belirterek, “Ukrayna çok zor siyasi ve ekonomik koşullardan geçiyor ancak buna rağmen bu kültürel etkinliğe Türk işadamları olarak bu yıl da gereken katkıyı vermeye çalıştık, zira kültürel etkinlikler ve öğrenciler bizim için her şeyden daha önemli” dedi. Pehlivan, Ukrayna ve Türkiye arasındaki ticaretin çok arttığını ve 2013 yılında iki ülke arasındaki turist trafiğinde karşlılıklı olarak rekor kırıldığını ifade ederek, “Ukrayna’da Türkçe öğrenim gören öğrenciler için bugün iş olanakları her zamankinden daha çok” dedi.

T.C. Kiev Büyükelçiliği müsteşarı **Evren Müderrisoğlu** ise konuşmasında Türkiye ve Ukrayna’nın yalnız komşu değil, stratejik partner de olduğunun altını çizerek, Türkçe’nin öneminin iki ülke ilişkileri geliştikçe daha da arttığnı belirtti. Müderrisoğlu, Ukrayna’da derinleşen ekonomik krize rağmen böyle bir zamanda organizasyondan desteğini esirgemeyen TUİD’e teşekkür ederken, tüm katılımcı öğrencileri tebrik ederek sözlerini tamamladı.

Son olarak konuşma yapan Ukrayna’nın en büyük ve prestijli dil üniversitesi olan **Kiev Milli Dil Üniversitesi'nin rektörü Roman Vasko**, ilk kez böyle bir yemeğe katıldığını, buradaki ortamı gördükten sonra daha önce **TUİD** tarafından verilen yemeklere katılmadığı için pişmanlık duyduğunu belirterek, üniversitelerinde öğretim verilen 20’den fazla dil arasında en cazip dillerden birinin Türkçe olduğunun altını çizdi. Vasko,”Türkiye ülkemizin geçirdiği bu zor dönemde Ukrayna’nın yanında olmuştur, Ukrayna’da iş yapan Türk işadamları ise Türkçe öğrenim gören öğrencilerimizi en güçlü biçimde desteklemektedir, bu anlamda kendilerine müteşekkiriz” diyerek sözlerini tamamladı.

Olimpiyatlarda dereceye giren öğrencilerden **Sofiya Alev Üna**l’ın, yemekte “**Bir Başkadır Benim Memleketim**” şarkısını söylemesi davetlilerden büyük alkış aldı.

[![DSC_0374](https://burakpehlivan.org/wp-content/uploads/2014/04/DSC_0374.jpg)](https://burakpehlivan.org/wp-content/uploads/2014/04/DSC_0374.jpg)

[![DSC_0375](https://burakpehlivan.org/wp-content/uploads/2014/04/DSC_0375.jpg)](https://burakpehlivan.org/wp-content/uploads/2014/04/DSC_0375.jpg)

[![DSC_0379](https://burakpehlivan.org/wp-content/uploads/2014/04/DSC_0379.jpg)](https://burakpehlivan.org/wp-content/uploads/2014/04/DSC_0379.jpg)

[![DSC_0382](https://burakpehlivan.org/wp-content/uploads/2014/04/DSC_0382.jpg)](https://burakpehlivan.org/wp-content/uploads/2014/04/DSC_0382.jpg)

[![DSC_0343](https://burakpehlivan.org/wp-content/uploads/2014/04/DSC_0343.jpg)](https://burakpehlivan.org/wp-content/uploads/2014/04/DSC_0343.jpg)

 

[![DIGITAL CAMERA](https://burakpehlivan.org/wp-content/uploads/2014/04/td1.jpg)](https://burakpehlivan.org/wp-content/uploads/2014/04/td1.jpg)

[![DSC_0344](https://burakpehlivan.org/wp-content/uploads/2014/04/DSC_0344.jpg)](https://burakpehlivan.org/wp-content/uploads/2014/04/DSC_0344.jpg)

[![DSC_0347](https://burakpehlivan.org/wp-content/uploads/2014/04/DSC_0347.jpg)](https://burakpehlivan.org/wp-content/uploads/2014/04/DSC_0347.jpg)

[![10153901_10152069957577862_4215686313843464705_n](https://burakpehlivan.org/wp-content/uploads/2014/04/10153901_10152069957577862_4215686313843464705_n.jpg)](https://burakpehlivan.org/wp-content/uploads/2014/04/10153901_10152069957577862_4215686313843464705_n.jpg)

[![DSC_0348](https://burakpehlivan.org/wp-content/uploads/2014/04/DSC_0348.jpg)](https://burakpehlivan.org/wp-content/uploads/2014/04/DSC_0348.jpg)

[![DSC_0352](https://burakpehlivan.org/wp-content/uploads/2014/04/DSC_0352.jpg)](https://burakpehlivan.org/wp-content/uploads/2014/04/DSC_0352.jpg)

[![DSC_0362](https://burakpehlivan.org/wp-content/uploads/2014/04/DSC_0362.jpg)](https://burakpehlivan.org/wp-content/uploads/2014/04/DSC_0362.jpg)

[![DSC_0367](https://burakpehlivan.org/wp-content/uploads/2014/04/DSC_0367.jpg)](https://burakpehlivan.org/wp-content/uploads/2014/04/DSC_0367.jpg)

[![DSC_0369](https://burakpehlivan.org/wp-content/uploads/2014/04/DSC_0369.jpg)](https://burakpehlivan.org/wp-content/uploads/2014/04/DSC_0369.jpg)