---
title: 'T.C. Kiev Büyükelçisi Yağmur Ahmet Güldere’den Türk Ukrayna İşadamları Derneği’ne Ziyaret'
date: Mon, 11 Feb 2019 21:37:32 +0000
draft: false
tags: ["T.C Kiev Büyükelçisi", "TUİD", "TUİD (Türk Ukrayna İşadamları Derneği)", "TUİD Yönetim Kurulu", "Yağmur Ahmet Güldere", "Ziyaret"]
type: post
---

![](https://burakpehlivan.org/wp-content/uploads/2019/02/IMG_5448-45-1.jpg)

Türkiye Cumhuriyeti Kiev Büyükelçiliği görevine yeni başlayan Yağmur Ahmet Güldere, Uluslararası Türk Ukrayna İşadamları Derneği’ne (TUİD) bir nezaket ziyareti gerçekleştirdi. Büyükelçi Güldere, burada TUİD yönetim kurulu üyeleri tarafından karşılanırken, kendisine T.C. Kiev Ticaret Müşaviri Haydar Koçak da eşlik etti. Ziyarette TUİD yönetim kurulu başkanı Burak Pehlivan’ın dışında, başkanvekili ve TUİD Herson temsilcisi Ali Bulut, TUİD Yönetim kurulu üyesi, Zaporoje temsilcisi ve dernek kurucu üyesi Mesut Erk, TUİD yönetim kurulu ve muhasip üyesi Volkan Turhan, yönetim kurulu üyesi ve Lviv Temsilcisi Fatih Aydın, yönetim kurulu üyesi ve Vinnitsa temsilcisi Anatoliy Ribçuk, yönetim kurulu üyesi ve Ukrayna Azerbaycan Sanayici ve İşadamları Birliği başkanı Ali Aliyev, yönetim kurulu üyesi Cenk Gültekin ile TUİD üyeleri Orçun Gömeç ve Yetkin Koç hazır bulundular.

TUİD başkanı Burak Pehlivan, T.C. Kiev Büyükelçisi Yağmur Ahmet Güldere’nin, derneğe teşriflerinden onur duyduklarını ifade ederek başladığı konuşmasında, TUİD hakkında kısa bir sunum yaparken, derneğin 2019 faaliyet planları hakkında da bilgilendirme yaptı. Büyükelçi Güldere’nin Şam, Moskova ve Brüksel(AB) gibi Türkiye için kritik başkentlerde görev yaptığını hatırlatan Pehlivan, ‘’şüphesiz bölgeye, bölgenin gerçeklerine ve Rusça’ya hakimiyetiniz iş dünyamız için göreve sürenizce büyük bir şans olacaktır’’’ dedi. TUİD başkanı, bir önceki T.C. Kiev büyükelçisi Yönet Can Tezel’in TUİD’in Herson, Zaporoje ve Lviv şubelerinin açılışlarını gerçekleştirdiğini, Vinnitsa şubesinin kurdele kesme törenini ise Yağmur Ahmet Güldere’nin yapmasından şeref duyacaklarını belirterek, büyükelçinin görevinin hayırlı olmasını diledi

T.C. Kiev Büyükelçisi Yağmur Ahmet Güldere ise TUİD’in başarılı faaliyetlerini göreve başlamadan önce de takip ettiğini, daha önce hizmet ettiği ülkelerde her zaman Türk iş dünyasına yakın olduğunu bu dönemde de aynı şekilde güçlü bir Türk iş dünyasına sahip olan Ukrayna’da bu yaklaşımını devam ettireceğini belirtti. Büyükelçi Güldere, Türk iş dünyasının her zaman ve ülkenin her yerinde yanında olacağını, Ukrayna’nın bölgelerine de en kısa zamanda ziyaretler gerçekleştireceğini ifade ederek bu noktada TUİD’in Kiev’in yanı sıra, Ukrayna’nın doğusundan, batısına , kuzeyinde güneyine, Kharkiv, Zaporoje, Herson, Odesa, Vinitsa ve Lviv gibi şehirlerde yaygın şube ağının olmasının önemli bir avantaj olduğunun altını çizerek, dernek yönetimine başarılar diledi.

Daha sonra başta TUİD başkanvekili Ali Bulut olmak üzere dernek yönetim kurulu üyeleri bölgeleri ve görev alanları hakkında Türkiye Cumhuriyeti Kiev Büyükelçisi’ne sunumlar gerçekleştirdi.

Son olarak söz alan T.C. Kiev Ticaret Müşaviri Haydar Koçak, TUİD’in Türkiye ve Ukrayna ekonomik ilişkilerinin gelişmesi için üstün çaba harcadığını, Kiev’de, Ukrayna ve Türkiye’nin farklı şehirlerinde gerçekleştirdiği onlarca faaliyetle özellikle Türkiye Ukrayna Serbest Ticaret Antlaşması’na farkındalığın artması için önemli bir katkı sağladığını ifade etti. Koçak, iki ülke arasındaki ticari ilişkilerin derinleşmesi ve karşılıklı yatırım ortamının gelişmesi için TUİD’in yaptıklarından duyduğu memnuniyeti dile getirirken, ticaret müşavirliğinin her zaman Türk firmalarına destek için hazır olduğunu ifade etti.

Görüşmenin sonunda T.C. Kiev Büyükelçisi Yağmur Ahmet Güldere, TUİD’in anı defterine bir de yazı kaleme alırken, ziyaret toplu fotoğraf çekimiyle sona erdi.

www.tuid.org.ua

![](https://burakpehlivan.org/wp-content/uploads/2019/02/IMG_5411-26.jpg)

![](https://burakpehlivan.org/wp-content/uploads/2019/02/IMG_5384-11.jpg)   ![](https://burakpehlivan.org/wp-content/uploads/2019/02/IMG_5397-18.jpg) ![](https://burakpehlivan.org/wp-content/uploads/2019/02/IMG_5399-19.jpg) ![](https://burakpehlivan.org/wp-content/uploads/2019/02/IMG_5402-20.jpg)

![](https://burakpehlivan.org/wp-content/uploads/2019/02/IMG_5373-4.jpg)![](https://burakpehlivan.org/wp-content/uploads/2019/02/IMG_5406-22.jpg)  ![](https://burakpehlivan.org/wp-content/uploads/2019/02/IMG_5415-27.jpg) ![](https://burakpehlivan.org/wp-content/uploads/2019/02/IMG_5416-28.jpg) ![](https://burakpehlivan.org/wp-content/uploads/2019/02/IMG_5417-29.jpg) ![](https://burakpehlivan.org/wp-content/uploads/2019/02/IMG_5418-30.jpg) ![](https://burakpehlivan.org/wp-content/uploads/2019/02/IMG_5426-32.jpg) ![](https://burakpehlivan.org/wp-content/uploads/2019/02/IMG_5427-33.jpg) ![](https://burakpehlivan.org/wp-content/uploads/2019/02/IMG_5431-35.jpg) ![](https://burakpehlivan.org/wp-content/uploads/2019/02/IMG_5441-39.jpg) ![](https://burakpehlivan.org/wp-content/uploads/2019/02/IMG_5442-40.jpg)