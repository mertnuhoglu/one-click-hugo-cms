---
title: 'TUİD''in Odessa Yetimhane Yardım Projesi Hurriyet''te Manşet Oldu'
date: Mon, 30 Jul 2012 18:44:32 +0000
draft: false
tags: ["TUİD", "TUİD (Türk Ukrayna İşadamları Derneği)", "tuid basarilari", "tuid basinda", "tuid sosyal sorumluluk projesi", "tuid turk basininda", "tuid ukrayna basininda", "tuid yardim projesi", "tuid yardimlari"]
type: post
---




[![](https://burakpehlivan.org/tuid_images/17334290.jpg)




Türk iş adamları, son olarak düzenlediği Avrupa Şampiyonası ile gündeme gelen Ukrayna’da gerçekleştirdikleri sosyal sorumluluk projeleriyle Türkiye’nin bilinirliğini ve imajını artırmak için tam gaz çalışıyor. Bu projelerin sonuncusu, ülkenin tatil beldesi Odessa’nın en büyük ikinci yetimhanesi olan Solnisko Kimsesizler Yurdu’nun onarımıyla gerçekleşti.
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------







![](http://www.hurriyet.com.tr/p/spacer.gif)






 

Türk-Ukrayna İş Adamları Derneği’nin (TUİD) liderliğinde gerçekleştirilen projeyle uygun şartlar altında barınma şansı bulamayan terkedilmiş Ukraynalı çocuklar güvenli ve konforlu bir yetimhaneye kavuştu.  Projeye imza atan TUİD önümüzdeki dönemde de benzer projeleri hayata geçirmeyi hedefliyor.

**TÜRK İNSANININ GÜZELLİKLERİNİ YANSITIYOR**

Odessa’da gerçekleşen açılışta konuşan Türkiye’nin Ukrayna Büyükelçisi Mehmet Samsar, genelde işadamlarının bir ülkede para kazanıp gittiğini ancak Türk iş adamlarının bunun aksine kazandıklarını o ülkenin halkı ve çocukları için harcadığına dikkat çekti.

Bu tip yatırımların Türk insanının güzelliklerini yansıtacağını belirten Samsar,“Çocukların hiç biri kendi tercihlerinden dolayı burada değil. Bizim görevimiz bu çocuklara yüzlerindeki gülümsemeyi yeniden kazandırmaktır. Bunun için işadamlarına teşekkür etmek istiyorum. Genelde iş adamları bir ülkeye gelip para kazanıp giderler, ancak TUİD burada Türk insanının yardımseverliğini ve merhametini en iyi şekilde göstermiştir. Burada kazandıklarını buranın halkı ve çocukları için harcadılar. Kendileriyle gurur duyuyorum. İşadamlarına bundan sonraki projelerinde biz de her türlü desteği vereceğiz” dedi.

**AYTAÇ: PARA KAZANIYORSAK KATKI YAPMAMIZ LAZIM**

Gerçekleştirilen proje ile ilgili değerlendirmelerde bulunan TUİD Yönetim Kurulu Başkanı Cem Murat Aytaç da, Türkiye'nin bilinirliğini artırmada Türk iş adamlarına büyük sorumluluk düştüğünü söyledi. Bu anlamda Ukrayna'da sosyal yaşantıda da taşın altına ellerini koyduklarını ifade eden Aytaç, "Buradan para kazanıyorsak mutlaka buraya katkı yapmamız lazım" dedi.

Aytaç şöyle devam etti:









 

"Son yıllarda gelişen ekonomik ilişkiler iki toplumu birbirine daha çok bağladı. Son sekiz senede TUİD olarak Ukrayna toplumuna belli projeler ile katkıda bulunduk. 200’e yaklaşan üye sayımızla katkılarımız daha da devam edecektir. Projenin gerçekleştirilmesindeki en büyük katkı sponsorlarımızındır.

**[Ukrayna'da örnek proje - Foto Galeri](http://fotogaleri.hurriyet.com.tr/galeridetay.aspx?cid=58529&rid=2&p=1)**

**PROJE BÜYÜDÜKÇE YARDIMLAR DA BÜYÜDÜ**

"Ukrayna bağımsızlığını kazandığından beri buradayız. Daha önce Kiev’de bir hastaneyi modernize etmiştik. Türk halkı gerçekten çok yardımsever. Proje ilk başta öngörülen maliyeti aştı ancak iş büyüdükçe yardımlar da büyüdü. Yardımlarda Azeri ve Ukraynalı iş adamlarından da destek aldık. Bunun yanı sıra Kiev’de de yeni kurulan  bir yetimhaneye destek vereceğiz. Türk işadamları Ukrayna’daki sosyal yaşantıda da  taşın altına elini koyuyor. Şirketlerin başarıları sadece mali durumlarla ölçülmüyor, sosyal projelere katkı da bu anlamda önemli hale geldi. Türkiye’nin bilinirliğini ve amaçlarını üst seviyeye çıkarmamız lazım. Bu, bizim gibi işadamlarına bağlı, bunu devletten beklemenin bir anlamı yok. Buradan para kazanıyorsak buraya mutlaka katkı yapmamız lazım."
![](http://www.hurriyet.com.tr/_np/7554/17317554.jpg)

 

**"KARADENİZ'İN İKİ YAKASINDA İKİ DOST İSTİYORUZ"**

TUİD Başkan Vekili Burak Pehlivan ise ülkede şu anda yaşanan kriz koşullarına rağmen işadamlarının yardımlarını esirgememesinin önemine işaret ederek, "Bu yardımlar son iki ile üç sene içinde kriz koşullarını yaşayan bir ülkedeki işadamlarından geldi. Bu açıdan çok önem taşıyor" dedi.

Pehlivan şöyle devam etti: "Karadeniz’in iki yakasındaki iki ülkenin dost olmasını istiyoruz. Bu projelerin sadece hayır işi olarak değil, Türk insanının güzelliklerini yansıtması bakımından önemli bir projektör olduğunu, dolayısıyla iş adamlarımızın bu projelere böyle yaklaşmaları gerektiğini düşünüyoruz."




[http://tuid.org.ua/tuidin-odessa-yetimhane-yardim-projesi-hurriyette-manset-oldu](http://tuid.org.ua/tuidin-odessa-yetimhane-yardim-projesi-hurriyette-manset-oldu)