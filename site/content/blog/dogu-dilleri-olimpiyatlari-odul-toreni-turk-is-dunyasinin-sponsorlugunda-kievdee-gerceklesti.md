---
title: 'Doğu Dilleri Olimpiyatları Ödül Töreni Türk İş Dünyası''nın Sponsorluğu''nda Kiev''de Gerçekleşti'
date: Tue, 06 May 2014 07:41:24 +0000
draft: false
tags: ["Doğu Dilleri Olimpiyatları", "Evren Müderrisoğlu", "Fatih Öztürk", "hakan yılmaz", "Kiev Milli Dil Üniversitesi", "Nevzat Kayabaş", "TUİD (Türk Ukrayna İşadamları Derneği)", "Ukrayna Milli Eğitim Bakanlığı"]
type: post
---

[![DSCN7687](https://burakpehlivan.org/wp-content/uploads/2014/05/DSCN76871.jpg)](https://burakpehlivan.org/wp-content/uploads/2014/05/DSCN76871.jpg)

Ukrayna Milli Eğitim Bakanlığı tarafından, Kiev Milli Dil Üniversitesi’nin koordinasyonunda, Türkçe, Çince, Korece, Farsça ve Arapça dillerinde her yıl gerçekleştirilen Doğu Dilleri Olimpiyatları’nın ödül töreni, Kiev Milli Dil Üniversirtesi ana yerleşkesinde yapıldı. Törene, Türk, Çinli, Koreli diplomatlar, öğretim üyeleri, ilgili bölümlerin öğrencileri ve Türk işadamları katıldı.

Türkçe dalında birinci olan İrina Kovernaya’ya ödülünü T.C Kiev Büyükelçiliği müsteşarı Evren Müderrisoğlu takdim etti. Müdderisoğlu, yaptığı konuşmada Ukrayna ve Türkiye ilişkilerinin özellikle son yıllarda çok geliştiğini ve güçlendiğini, bu çerçevede kültürel olarak olduğu kadar iş yaşamında da Türkçe’ye önem ve ilginin arttığını belirtti. Evren Müderisoğlu, her yıl Olimpiyatların ana sponsoru olan Türk Ukrayna İşadamları Derneği’ne teşekkür ederek sözlerini tamamladı.

Olimpiyatlarda Türkçe ikincisi Viktoriya Boradavçenko’ya, Ukrayna'nın en büyük kürk mağazalar zinciri Roksan'ın ödülü çekini veren Türk Ukrayna İşadamları Derneği yönetim kurulu başkan vekili Burak Pehlivan ise son 3 yıldır anasponsoru oldukları Doğu Dilleri Olimpiyatları’nın son birkaç 10 yılda ekonomisi hızla gelişen ve dünyada önemi artan Türkiye, Kore, Çin gibi gibi ülkelerin dillerinde gerçekleştirildiğini ve her yıl bu olimpiyatlara ilginin daha da arttığını gözlemlemekten büyük mutluluk duyduğunu belirtti. Pehlivan,Ukrayna’nın ekonomik ve siyasi olarak zor günler geçirdiğini ancak bu ortamın kendilerini bu tarz etkinlikleri desteklemekten alıkoymadığını belirterek, İş Dünyası sosyal, kültürel, sanatsal faaliyetleri desteklediği sürece anlam kazanır dedi. Burak Pehlivan, Rusça olark yaptığı konuşmasında tüm öğrencilere bu olimpiyatlara katılım azmi gösterdikleri için teşekkür ederek, bu dillerde mezun olan öğrencilerin her türlü ekonomik olumsuzluğa rağmen iş bulma sıkıntısı çekmeyeceklerinden emin olduğunun altını çizerek, sözlerini tamamladı.

Üçüncülük ödülünü Sofia Alev Ünal’a veren ayrıca 4. ve 5.’lük ödüllerinin de sponsoru olan Türk Havayolları Ukrayna Genel Müdürü Hakan Yılmaz ise, havacılık sektörünün yaşanan krizden en çok etkilenen sektörler başında geldiğini bununla beraber Türk Havayolları’nın ülkede en çok dış hat uçuşu yapan ikinci havayollu şirketi olarak uçuşlarında Kırım dışında kesintiye gitmediğini ifade etti. Yılmaz, tüm öğrencileri başarıları için tebrik ederken. İstanbul’dan Ukrayna’nın 5 faklı şehrine yaptıkları yaklaşık 50 sefer ile iki ülke turizmine, kültürel, sanatsal ve ticari faaliyetlerine katkı yapmayı sürdüreceklerini söyledi.

Olimpiyatların ödül töreni, Koreli ve Çinli diplomatların, ilgili dillerde dereceye giren öğrencilere armağanlarını takdim etmeleri sonrasında, çekilen hatıra fotoğrafları ile sona ererken, verilen onlarca ödül arasında Türkçe dalında birincilik ödülü olan ve T.C. Kiev Kültür ve Tanııtım müşavirliğinin organize ettiği 1 haftalık Antalya tatilinin en çok alkış ve ilgiyi çekmesi dikkatlerden kaçmadı.

![nhudn8bvvBk](https://burakpehlivan.org/tuid_images/nhudn8bvvBk.jpg)

![sTZpo2kymrk](https://burakpehlivan.org/tuid_images/sTZpo2kymrk.jpg)

![usKIWefpQaY](https://burakpehlivan.org/tuid_images/usKIWefpQaY.jpg)

![zKcwuq9iLro](https://burakpehlivan.org/tuid_images/zKcwuq9iLro.jpg)

![_1jRoWQeKkg](https://burakpehlivan.org/tuid_images/1jRoWQeKkg.jpg)

![4FdN7opdjro](https://burakpehlivan.org/tuid_images/4FdN7opdjro.jpg)

![8iekueEK0Gg](https://burakpehlivan.org/tuid_images/8iekueEK0Gg.jpg)

![BWlapVA-gdo](https://burakpehlivan.org/tuid_images/BWlapVA-gdo.jpg)

![cO-93XCGeFg](https://burakpehlivan.org/tuid_images/cO-93XCGeFg.jpg)

![DSCN7637](https://burakpehlivan.org/tuid_images/DSCN7637.jpg)

![DSCN7639](https://burakpehlivan.org/tuid_images/DSCN7639.jpg)

![DSCN7648](https://burakpehlivan.org/tuid_images/DSCN7648.jpg)

![DSCN7661](https://burakpehlivan.org/tuid_images/DSCN7661.jpg)

![DSCN7666](https://burakpehlivan.org/tuid_images/DSCN7666.jpg)

![DSCN7671](https://burakpehlivan.org/tuid_images/DSCN7671.jpg)

![DSCN7677](https://burakpehlivan.org/tuid_images/DSCN7677.jpg)

![f6UOww9n8gY](https://burakpehlivan.org/tuid_images/f6UOww9n8gY.jpg)

![iYsQmO22h0I](https://burakpehlivan.org/tuid_images/iYsQmO22h0I.jpg)

![nEslfSWqoug](https://burakpehlivan.org/tuid_images/nEslfSWqoug.jpg)