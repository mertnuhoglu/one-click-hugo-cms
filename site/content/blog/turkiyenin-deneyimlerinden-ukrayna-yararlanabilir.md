---
title: '“Türkiye’nin deneyimlerinden Ukrayna yararlanabilir”'
date: Wed, 20 May 2015 19:32:54 +0000
draft: false
tags: ["Anna Derevyanko", "Avrupa İşadamları Birliği", "deneyimlerinden", "eba", "FEU", "German Marshall", "Süleyman Onatça", "TUİD (Türk Ukrayna İşadamları Derneği)", "Türkiye’nin", "türkonfed", "UEAPME", "Ukrayna", "Ukrayna İşverenler Federasyonu", "yararlanabilir"]
type: post
---

[![DSCN0271](https://burakpehlivan.org/wp-content/uploads/2015/05/DSCN0271.jpg)](https://burakpehlivan.org/wp-content/uploads/2015/05/DSCN0271.jpg)

Türkiye’nin gönüllülük esasına göre örgütlenmiş en büyük işadamları organizasyonu olan TÜRKONFED, Karadeniz ülkeleri arasındaki ekonomik işbirliğinin gelişimine katkıda bulunmak için German Marshall Fonuyla ortak tasarlanan proje kapsamında Ukrayna’ya yaptığı ziyarette, Türk Ukrayna İşadamları Derneği ziyareti sonrasında, Ukrayna’daki en büyük yabancı işadamları derneği olan Avrupa İşadamları Birliği’ne (EBA) ve yine Ukrayna’da büyük sermayenin en geniş biçimde temsil edildiği kurum olan Ukrayna İşverenler Federasyonu(FEU)’ya birer ziyaret gerçekleştirdi. Ziyaretlerde TÜRKONFED’e TUİD heyeti de eşlik etti.

EBA genel merkezindeki görüşmede TÜRKONFED başkanı Süleyman Onatça, konfederasyonun üye derneklerden TÜSİAD vasıtasıyla Business Europe’a üye olduğunu, AB normları çerçevesinde bölgesel ve sektörel olarak örgütlenen TÜRKONFED’in ise Avrupa’daki KOBİ’lerin çatı kuruşu olan UEAPME’nin bünyesinde yer aldığını belirtti. Onatça, 1996 yılında Avrupa Birliği ile imzalanan gümrük birliği sonrasında geçen 20 yıllık dönemde Türk iş dünyası olarak oldukça önemli deneyimler elde ettiklerini hatırlattı. Başkan Onatça “bu süreçte birçok doğruya imza atarken, birçok da yanlış yaptık. Olumlu olumsuz, bu deneyimlerimizin değerli olduğunu düşünüyoruz ve bunları paylaşmak istiyoruz, bu noktada AB ile ortaklık anlaşması imzalayan Ukrayna, Gürcistan ve Moldova’ya yönelik ‘Karadeniz İş Dünyası Diplomasisi Ortaklık Anlaşması’ projesini yürütme kararı aldık. Bu ülkelerden en fazla önem verdiğimiz ülke Ukrayna ve deneyimlerimizi Ukrayna iş dünyasına aktarmak istiyoruz”dedi. TUİD’i Ukrayna’daki temsilcileri olarak gördüklerini ve bu noktada EBA’in TUİD aracılığıyla ya da doğrudan kendileriyle her zaman temasa geçebileceğini ifade eden Türkfonfed başkanı, sözlerini “iş dünyası için rekabet ortamının oluşturulması, hukukun üstünlüğü, demokratik değerleri bağlılık gibi kriterler çok önemli, Ukrayna’nın bu doğrultuda ilerlediğini görmek bizleri memnun ediyor” diyerek tamamladı.

EBA icra direktörü Anna Derevyanko ise, derneklerinin Kiev merkez, Odesa, Lvov, Harkov Dnipropetrovsk’daki şubeleri ve 900’ün üzerindeki üyeleriyle Ukrayna’da yabancı sermayenin en geniş biçimde temsil edildiği kurum olduğunu belirterek başladığı konuşmasında, Ukrayna’nın yaşanan tüm sıkıntılara rağmen, yatırım potansiyeli taşıdığını ifade etti. Derevyanko, EBA’in, Ukrayna’daki yabancı sermayenin temsili ve ülkedeki reform sürecinin iş dünyası açısından takibi noktasında önemli bir işlev gördüğünü, 2014 yılında hükümet organlarına yaptıkları 400 genel başvurunun 200’ünün olumlu sonuçlandığını, üye firmaların karşılaştıkları sorunlarla ilgili olarak yaptıkları bireysel takiplerin ise %67’sinin üyeleri lehine sonuçlandığını belirterek, son dönemde Ukrayna’da reformlar ve değişim konusunda iradenin oluştuğunu, bunun ise yasalara ve uygulamaya yansımaya başladığını söyledi. EBA icra direktörü, Türk firmalarıyla, Türk yatırımcılarla işbirliğine her zaman açık olduklarını, Türk Ukrayna İşadamları Derneğini ise bu noktada iyi bir partner olarak gördüklerini ifade ederken, üye firmalarla Türkiye’ye bir çalışma ziyareti yapmak istediklerini belirterek sözlerini tamamladı.

Heyeti, daha sonra ziyaret ettiği Ukrayna İşverenler Federasyonunda(FEU) genel merkezinde, kurumun yönetimi karşıladı. Buradaki toplantıda, federasyonun direktörü Ruslan İliçov, FEU üyesi firmaların ülkede 4 milyonun üzerinde istihdam oluşturduğunu, bu özelliğiyle Ukrayna’daki en büyük işadamları örgütü olduğunu belirtti. İliçov, FEU olarak, Türk iş dünyasının, özellikle Avrupa ile Gümrük Birliği ve KOBİ’lerin gelişimi konusundaki deneyiminden yararlanmak istediklerini, dünyada Ukrayna ile en çok benzerlik gösteren ülkelerin başında ise Türkiye’nin geldiğini düşündüklerini ifade eti. FEU direktörü, KOBİ’lerin gelişimi ve rekabetin artırılması konusunda TÜRKONFED ve TUİD yönetimlerinden ayrıntılı ve kapsamlı rapor talebinde bulundu.

TÜRKONFED başkanı Süleyman Onatça, kurum olarak yer yıl yaptıkları sempozyumlar, konferanslar ve saha çalışmalarıyla bu konuların üzerine eğildiklerini ve birikimlerini büyük bir memnuniyetle FEU ve Ukrayna’daki ilgili kurumlara aktaracaklarını belirtirken, “bu ziyaretimizde Ukrayna’yı tanımayı amaçladık ancak görüyoruz ki, tüm sorunlara rağmen Ukrayna’da bilhassa işadamları kurumlarında reformlara ilişkin büyük bir istek var, gittiğimiz her yerde değişim konusunda talebi, iradeyi görüyoruz, bir başka sevindirici nokta ise Ukrayna Türk iş dünyasının TUİD çatısı altında oldukça iyi ve dinamik bir biçimde örgütlenmesi ve Ukrayna’daki muhatap kurumlar nezdinde iyi ilişkilere sahip olması” diyerek sözlerini tamamladı.

Ziyaret sonrası TÜRKONFED, FEU ve TUİD yönetimleri arasında, FEU’dan bir heyetin Türkiye’ye bir çalışma ziyareti yapması konusunda mutabakata varıldı.

![DSCN0262](https://burakpehlivan.org/wp-content/uploads/2015/05/DSCN0262.jpg)

![DSCN0261](https://burakpehlivan.org/wp-content/uploads/2015/05/DSCN0261.jpg)

[![DSCN0274](https://burakpehlivan.org/wp-content/uploads/2015/05/DSCN0274.jpg)](https://burakpehlivan.org/wp-content/uploads/2015/05/DSCN0274.jpg)

![Foto2](https://burakpehlivan.org/wp-content/uploads/2015/05/Foto2.jpg)

[![DSCN0287](https://burakpehlivan.org/wp-content/uploads/2015/05/DSCN0287.jpg)](https://burakpehlivan.org/wp-content/uploads/2015/05/DSCN0287.jpg)

[![DSCN0289](https://burakpehlivan.org/wp-content/uploads/2015/05/DSCN0289.jpg)](https://burakpehlivan.org/wp-content/uploads/2015/05/DSCN0289.jpg)

[![DSCN0283](https://burakpehlivan.org/wp-content/uploads/2015/05/DSCN0283.jpg)](https://burakpehlivan.org/wp-content/uploads/2015/05/DSCN0283.jpg)

[![DSCN0268](https://burakpehlivan.org/wp-content/uploads/2015/05/DSCN0268.jpg)](https://burakpehlivan.org/wp-content/uploads/2015/05/DSCN0268.jpg)