---
title: 'Ukrayna’nın başkenti Kiev’de Ukrayna Beşiktaşlılar Derneği’nin lokali açıldı'
date: Thu, 20 Oct 2011 09:45:17 +0000
draft: false
tags: ["Beşiktaş", "Kiev", "Spor", "Ukrayna Beşiktaşlılar Derneği", "Ukrayna Beşiktaşlılar Derneği"]
type: post
---

![haber](https://burakpehlivan.org/tuid_images/besik.jpg)







































Beşiktaş'ın Dinamo Kiev ile oynayacağı UEFA Avrupa Ligi grup maçı öncesinde Ukrayna’nın başkenti Kiev’de Ukrayna Beşiktaşlılar Derneği’nin lokali açıldı .Lokalin açılışı Beşiktaş Futbol Komitesi Başkan Yardımcısı Cengiz Zülfikaroğlu ve Ukrayna Beşiktaşlılar Derneği Başkanı Burak Pehlivan tarafından yapıldı.

Cengiz Zülfikaroğlu kurdeleyi keserken; “Türkiye’den kilometrelerce uzakta Beşiktaş sevgisini yaşamaya ve yaşatmaya çalışan Ukrayna Beşiktaşlılar Derneği başkanın nezdinde bütün arkadaşlarımızı kutluyorum. Hayırlı olsun.” dedi.

Açılış anında Ukrayna’daki Beşiktaşlıların yanı sıra Avrupa Beşiktaş Taraftar dernekleri yöneticileri de hazır bulundu. Açılış sonrası ise eski Beşiktaş futbolcusu Pascal Nouma, lokale hayırlı olsun ziyaretinde bulundu.

Ukrayna Beşiktaşlılar Derneği Başkanı, Burak Pehlivan açılışta basına yaptığı açıklamada; “Ukrayna Beşiktaşlılar Derneği olarak çalışmalarımıza üç ay önce başladık. Bugün itibariyle lokalimizi de açarak önemli bir aşamaya gelmiş bulunuyoruz. Yeni bir dernek olmamıza rağmen son zamanlarda yaptığımız etkinliklerle Ukrayna’da Beşiktaş’ımızı en iyi şekilde temsil etmeye çalışıyoruz. Şu anda dernek üyelerimizin yüzde yirmisini Ukrayna vatandaşları oluşturmakta.” diye konuştu.

[Açılış Videosunu İzlemek İçin Tıklayınız...](http://www.facebook.com/photo.php?v=10150365831263427)

www.tuid.org.ua

