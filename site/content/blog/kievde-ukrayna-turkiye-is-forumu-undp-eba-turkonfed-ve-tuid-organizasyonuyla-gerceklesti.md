---
title: 'Kiev’de Ukrayna Türkiye İş Forumu UNDP, EBA, Türkonfed ve TUİD Organizasyonuyla Gerçekleşti'
date: Fri, 14 Jun 2013 08:23:57 +0000
draft: false
tags: ["Barry Kolodkin", "Birleşmiş Milletler Kalkınma Programı", "EBRD Ukrayna", "Mehmet Salih Başöz", "Şevki Acuner", "TUİD", "TUİD (Türk Ukrayna İşadamları Derneği)", "Türkiye Ukrayna dış ticaret", "Türkiye Ukrayna İş Forumu", "türkonfed", "Türkonfed Ukrayna", "UNDP"]
type: post
---

[![kievde-ukrayna-turkiye-is-forumu-undp-eba-turkonfed-ve-tuid-organizasyonuyla-gerceklesti](https://burakpehlivan.org/wp-content/uploads/2013/06/kievde-ukrayna-turkiye-is-forumu-undp-eba-turkonfed-ve-tuid-organizasyonuyla-gerceklesti.jpg)](https://burakpehlivan.org/1499/kievde-ukrayna-turkiye-is-forumu-undp-eba-turkonfed-ve-tuid-organizasyonuyla-gerceklesti/kievde-ukrayna-turkiye-is-forumu-undp-eba-turkonfed-ve-tuid-organizasyonuyla-gerceklesti/)
Birleşmiş Milletler Kalkınma Programı(UNDP), Türk Girişim ve İş Dünyası Konfederasyonu(Türkonfed), Avrupa İşadamları Birliği(EBA)’nin Kiev’de ortak olarak düzenlediği İş Forumu’nun Gala Yemeği, Türk Ukrayna İşadamları Derneği(TUİD) tarafından, Kiev’de Mangal restoranda verildi. Geniş bir katılımın sağlandığı yemekte, hem forum değerlendirildi hem de kurumlar arasındaki işbirliği olanakları görüşüldü.

Yemek öncesi bir konuşma yapan TUİD yönetim kurulu başkanvekili Burak Pehlivan, Türkiye ve Ukrayna arasındaki dış ticaret hacminin 2012 yılında 6,2 milyar $ olarak gerçekleştiğini, bu yılın ilk 4 ayında ise karşılıklı ticaret hacminin 2,3 milyar $ olduğunu belirterek, “2008 yılında yapılan 8 milyar $’lık ticaret düşünüldüğünde, hala iki ülkenin mal ve hizmet ticareti istenilen rakamlardan çok uzakta” dedi. Pehlivan, bu gibi forumların, iş heyetlerinin geliş gidişlerinin karşılıklı ticaretin daha da canlanması ,çeşitlenmesi için önem taşıdığını ifade etti. Burak Pehlivan, Ukrayna’da yatırımlar konusunda ülkenin en büyük kreditörlerinden biri olan Avrupa İmar ve Kalkınma Bankası’nın(EBRD) birkaç gün önce Kiev’de göreve başlayan yeni ülke direktörünün bir Türk olmasının ise kendilerini Türkiye Cumhuriyeti vatandaşı olarak gururlandırdığının altını çizerek, “Bugün aramızda olan EBRD Ukrayna Direktörü Şevki Acuner’e bir kez daha Ukrayna’ya hoşgeldiniz diyor, bu akşam bizi yalnız bırakmadığı için ise teşekkür ediyorum” diyerek sözlerini tamamladı.

Türkonfed Yönetim Kurulu Üyesi Mehmet Salih Başöz ise, Türkonfed’in 14’ü bölgesel, 3 sektörel olmak üzere toplam 17 konfederasyondan oluştuğunu, üye firmaların bir milyonun üzerinde personel çalıştırdığını ifade etti. Başöz, TÜSİAD’in da üyelerinden biri olduğunu, Ukrayna ve bölge ülkeleriyle ilişkilere büyük önem verdiklerini belirterek,” Ukrayna’da gördüğümüz güçlü konukseverlikten dolayı başta TUİD olmak üzere partnerlerimize teşekkür ediyoruz” dedi.

EBRD Ukrayna direktörü Şevki Acuner ise, Ukrayna’nın Rusya ve Türkiye ile birlikte bankanın kredi portföyündeki en büyük üç ülkeden biri olduğunu söyleyerek sözlerini başladı. Acuner, Ukrayna’ya her yıl 800 milyon € dolayında kredi verdiklerini, özellikle özel sektöre ciddi kredi destekleri yaptıklarını belirtti. EBRD Ukrayna direktörü, Ukrayna’da böyle güçlü bir Türk iş dünyası ve etkin bir Türk işadamı derneği olmasında ise ayrıca memnun olduğunu belirterek sözlerini tamamladı.

Birleşmiş Milletler Kalkınma Programı Karadeniz Ülkeleri Yatırım Ajansı Başkanı Barry Kolodkin ise, organizasyonun çok başarılı bir biçimde gerçekleştiğini, Karadeniz ‘in iki yakasındaki Türkiye ve Ukrayna arasındaki ekonomik ilişkilerin gelişmesine ajans olarak çok önem verdiklerini belirtti. Kolodkin Türk Ukrayna İşadamları Derneği’nin organizasyon öncesindeki ve organizasyon süresindeki desteğini ve konukseverliğini ise unutmayacaklarını ifade ederek, bu gibi forumları, organizasyonları ilerleyen dönemlerde de düzenleyeceklerini belirtti.

Türkiye Ukrayna İş Forumu’nun gala yemeği katılımcıların hatıra fotoğrafı çektirmesiyle sona erdi.

**Deniz Berktay
Cumhuriyet Gazetesi, Kiev**


![](https://fbcdn-sphotos-d-a.akamaihd.net/hphotos-ak-ash3/1011928_513188002061945_247877413_n.jpg)

![](https://fbcdn-sphotos-e-a.akamaihd.net/hphotos-ak-prn2/968941_513188135395265_2052032036_n.jpg)

![](https://fbcdn-sphotos-b-a.akamaihd.net/hphotos-ak-prn1/1016164_513187995395279_1422852778_n.jpg)


![](https://fbcdn-sphotos-f-a.akamaihd.net/hphotos-ak-prn1/1016523_513188048728607_665945928_n.jpg)

![](https://fbcdn-sphotos-g-a.akamaihd.net/hphotos-ak-ash3/179705_513188058728606_710447465_n.jpg)

![](https://fbcdn-sphotos-a-a.akamaihd.net/hphotos-ak-prn1/936701_513188105395268_1715202316_n.jpg)

![](https://fbcdn-sphotos-f-a.akamaihd.net/hphotos-ak-ash4/995832_513188188728593_20175046_n.jpg)

![](https://fbcdn-sphotos-d-a.akamaihd.net/hphotos-ak-prn2/230019_513188205395258_1343147216_n.jpg)

![](https://fbcdn-sphotos-d-a.akamaihd.net/hphotos-ak-ash3/7899_513188285395250_1930576934_n.jpg)

![](https://fbcdn-sphotos-d-a.akamaihd.net/hphotos-ak-ash4/1005402_513188455395233_1216620814_n.jpg)

![](https://fbcdn-sphotos-e-a.akamaihd.net/hphotos-ak-frc1/1001057_513187798728632_147307529_n.jpg)

![](https://fbcdn-sphotos-c-a.akamaihd.net/hphotos-ak-prn2/983578_513187792061966_2024926854_n.jpg)