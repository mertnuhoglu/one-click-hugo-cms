---
title: 'Ukrayna Türk İş Dünyası TUİD’de Bayramlaştı'
date: Sun, 28 Oct 2012 16:00:10 +0000
draft: false
tags: ["Burak Pehlivan", "Çernobil Çocukları", "Harkov", "Mehmet Samsar", "TUİD (Türk Ukrayna İşadamları Derneği)", "tuid geleneksel bayramlaşma", "Ukrayna Serbest Ticaret Antlaşması", "Ukrayna'da bayramlaşma"]
type: post
---

[![](https://burakpehlivan.org/wp-content/uploads/2012/10/IMAG0576_BURST002_COVER.jpg "IMAG0576_BURST002_COVER")](https://burakpehlivan.org/wp-content/uploads/2012/10/IMAG0576_BURST002_COVER.jpg)

Ukrayna Türk İş Dünyası, T.C Kiev Büyükelçisi Mehmet Samsar’ın da katılımıyla Türk Ukrayna İşadamları Derneği(TUİD) Genel Merkezi’nde bayramlaştı. Katılımın yoğun olduğu bayramlaşmada, TUİD Yönetim Kurulu Başkanvekili Burak Pehlivan, bir gün önce hem camide hem de Türk okulunda bayramlaşma yapılmış olmasına rağmen, burada bu kadar çok kişinin toplanmasının önemine dikkat çekerek katılımcılara teşekkür etti ve katılımcıların bayramını kutladı. Pehlivan, “Büyükelçimiz Sayın Mehmet Samsar’a yoğun diplomatik programına rağmen burada bizlerle olduğu için müteşekkiriz” dedi.

Türkiye Cumhuriyeti Kiev Büyükelçisi Mehmet Samsar, Ukrayna Türk Toplumu’nun bu yıl çok coşkulu bir bayram geçirdiğini, bir önceki gün güzel etkinlikler ile Kurban Bayramı’nın kutlanmaya başlandığını pazartesi günü ise bir başka önemli bayram Cumhuriyet Bayramı’nın kutlanacağını ve bu şekilde bu yıl çifte bayram yaşanacağını dile getirdi. Samsar, Ukrayna ile Türkiye ilişkilerinin 2010 yılında başlayan süreç ile bugün altın çağını yaşadığını, Yüksek Düzeyli Stratejik İşbirliği Konseyinin kurulduğunu, vizelerin kaldırıldığını ve kısa bir zaman içerisinde ise Serbest Ticaret Antlaşması’nın imzalanacağını belirtti. Türk işadamlarını Ukrayna’ya yatırıma davet eden Mehmet Samsar, konuşmasının sonunda TUİD’in bu yılki çalışmaları ve planları konusunda TUİD yöneticilerinden bilgi aldı.

TUİD Başkanvekili Burak Pehlivan, derneğin son bir yılda tarihinin en dinamik ve etkin dönemini yaşadığını belirterek, “Odesa’da Temmuz ayında yabancılar tarafından Ukrayna’da yapılan en büyük hayır faaliyetlerinden birini gerçekleştirdik, geçtiğimiz günlerde Harkov’da ise bir okulun tüm spor malzemesi ihtiyacını karşıladık, yine Çernobil çocukları fonuna ve Jitomir yetimhanesine ciddi katkılarımız oldu, son olarak ise Brovari’de bir yetimhanenin tadilat ve teşrifatını tamamlıyoruz” dedi. Pehlivan, TUİD’in bir hayır derneği olmadığının altını çizerken “bununla beraber yaşadığımız, iş yaptığımız bu ülkeye karşı sorumluluklarımız var, yaptığımız hayırları kesinlikle derneğin aidat gelirlerine dokunmadan üye bağışları ve sponsorların katkıları ile gerçekleştiriyoruz” dedi.
TUİD başkanvekili sözlerine, “TUİD bu yıl Türkiye’den yirmiye yakın heyeti konuk etti, derneğe elli civarında yeni üye kazanıldı, ülkemizin dört önemli holdingi de bu üyeler arasında yer alıyor” diyerek devam etti. Pehlivan, Ukrayna Türk Toplumu’nun ve onun çatı kuruluşu TUİD’in birçok etkinliğe imza attığını ancak bu etkinliklerin duyurulmaması durumunda anlam kazanamayacağını ifade ederek, bu noktada TUİD’in kendi çalışanlarının ama her şeyden önce maddi manevi büyük fedakarlıklar ile Ukrayna’da görev yapan Türk basın mensuplarının büyük çabasının ve emeğinin göz ardı edilemeyeceğini belirterek, “ülkedeki Türk haber ajanslarıyla ilk kez kurumsal haber antlaşması yaparak onlara destek olmaya çalışıyoruz ancak bunun yeterli olmadığının farkındayız, bu noktada işadamlarımıza da büyük görev düşüyor” dedi.

Burak Pehlivan, “Büyükelçimiz Mehmet Samsar’a Ukrayna’da ilk kez tüm üyelerimizin ve Türk İş dünyası temsilcilerinin tamamının Cumhuriyet Bayramı resepsiyonuna davet edilerek çok geniş bir tabanda Cumhuriyet Bayramını ‘nın kutlanacak olmasına vesile olacakları için şükranlarımızı sunuyoruz” diyerek sözlerini tamamladı.

TUİD Genel Merkezin’deki bayramlaşma, Büyükelçi Mehmet Samsar’ın katılımcıların soru ve taleplerini dinlemesi ve yapılan ikramlar ile son buldu.

![](https://lh3.googleusercontent.com/-mK4OEJtbvNM/UIpbR9X8m3I/AAAAAAAACk0/AvlLRQAT1so/s616/IMG_0119.JPG)

![](https://lh6.googleusercontent.com/-hQJBbobfD4A/UIpb16o_NdI/AAAAAAAACgY/bEnqMeTwO14/s616/IMG_0138.JPG)

![](https://lh4.googleusercontent.com/-MqMvgra84Uw/UIpcVfV4gqI/AAAAAAAACio/QISOJhASvFU/s462/IMG_0156.JPG)

![](https://lh6.googleusercontent.com/-adAPwp8ur0E/UIpcirjo4sI/AAAAAAAACjs/sJlauXc_YLY/s616/IMG_0165.JPG)

![](https://lh6.googleusercontent.com/-tH3M47V0Lkw/UIpclXAWL1I/AAAAAAAACj4/_7oLct5cqWs/s462/IMG_0166.JPG)

![](https://lh5.googleusercontent.com/-X5F23kZ5QMg/UIpbcYzcSvI/AAAAAAAACko/GQd37dns-b8/s616/IMG_0125.JPG)

![](https://lh5.googleusercontent.com/-xPb_Cs_RbnA/UIpbcVxQzUI/AAAAAAAACks/pyJR6zPbWgI/s616/IMG_0124.JPG)

![](https://lh3.googleusercontent.com/-W6ccrkgBErc/UIpbV3oYo6I/AAAAAAAACkw/zGHZ1hNm-TI/s616/IMG_0121.JPG)