---
title: '"Ukrayna ile Serbest Ticaret Anlaşması Bu Yıl İmzalanabilir'''
date: Sun, 19 Feb 2012 10:12:37 +0000
draft: false
tags: ["2012 Ukrayna Ekonomi", "Kiev Ticaret Müşavirliği", "Mehmet Ali Erkan", "Serbest Ticaret Antlaşması", "TUİD", "TUİD (Türk Ukrayna İşadamları Derneği)"]
type: post
---












 **"Ukrayna ile Serbest Ticaret Anlaşması Bu Yıl İmzalanabilir'**

**![haber](https://burakpehlivan.org/tuid_images/mehmetalierkan.jpg)**Ukrayna'nın başkenti Kiev'de Kiev Büyükelçiliği Ticaret Müşaviri Mehmet Ali Erkan, Türk Ukrayna İşadamları Derneği (TUİD) üyesi işadamları ile bir araya geldi.
Ukrayna'da iş yapan Türk işadamları, başkenti Kiev'de 2012 yılının nasıl geçeceğine ilişkin toplantı düzenledi. Bu çerçevede Türkiye'nin Kiev Büyükelçiliği Ticaret Müşaviri Mehmet Ali Erkan, Türk Ukrayna İşadamları Derneği (TUİD) üyesi işadamları bir araya geldi. TUİD Genel Merkezi'nde düzenlenen etkinliğe Türk ve Ukraynalı yaklaşık 50 işadamı katıldı. Programın açılış konuşmasını yapan TUİD Yönetim Kurulu Başkanı ve Eczacıbaşı Holding Ukrayna Temsilcisi Cem Murat Aytaç, dünyanın çok zor bir dönemden geçtiğini, Avrupa borç krizinin az olan paraya ulaşmayı daha da zorlaştırdığını belirtti. Cem Murat Aytaç; "Ukrayna özelinde ise ne yazık ki ülkede yatırım ikliminin sağlanamamış olmasının getirdiği zorluklar, Ukrayna'da 2012 yılına dönük ekonomik öngörüleri zorlaştırmaktadır. Fakat, her şeye rağmen grup olarak bu ülkede yatırımlarına devam ediyoruz. 20 yıldan fazla bir zamandır iş yaptığımız Ukrayna'nın geleceğine inanıyoruz" dedi.'Ukrayna'DA DEVALÜASYON BEKLENTİSİ VAR' Kiev Ticaret Müşaviri Mehmet Ali Erkan, tüm dünyada ticaret müşavirliklerinin işadamlarının emrinde olduğunu, işadamlarını müşavirliklerde daha sık görmek istediklerini ifade ederek başladığı konuşmasında, 3 yıldır görev yaptığı Ukrayna'da bugün itibarıyla riskli bir durum oluştuğunu, 2012 yılında milli para grivnada devalüasyon beklentisinin yüksek olduğunu belirtti. Mehmet Ali Erkan bununla beraber, Türk firmalarının girişimci ruhunun, kural değişimlerine karşı gösterdikleri esnekliğin Ukrayna gibi ülkelerde özellikle Batı Avrupalı rakiplere karşı avantaj getirdiğini belirtti. Erkan, Ukrayna ile işbirliğine Ekonomi Bakanlığı olarak büyük önem verdiklerini, enerji, medikal turizm, perakende, tarım ve hafif sanayi gibi alanlarda iki ülke arasındaki işbirliği potansiyelinin yüksek olduğunun altını çizdi.Zepplin Ukrayna Genel Müdürü Raffi Van i se eski bir bankacı (eski Credit Europe Leasing Ukrayna Kurucu Genel Müdürü) olarak 2012 yılı ortalarından itibaren Ukrayna para birimi grivnada bir devalüasyonun gerçekleşeceğinden emin olduğuna dikkat çekti ve firmaları döviz kredilerinden uzak durmaya davet etti.

"Ukrayna İLE SERBEST TİCARET ANLAŞMASI BU YIL İMZALANABİLİR'

TUİD Yönetim Kurulu Başkanvekili Burak Pehlivan'ın; "Başbakanımız Recep Tayyip Erdoğan, 2011 yılı başında gerçekleştirdiği Ukrayna gezisinde iki ülke arasındaki ticaret hacminin 6 milyar dolarlık seviyeden, 2015 yılına kadar 20 milyar'a çıkarılması gibi bir hedef ortaya koydu. Bu iddialı hedefin gerçekleşmesi için sizce ne gerekiyor ?" sorusunu Erkan şu şekilde cevapladı:

"Türkiye ve Ukrayna arasındaki ekonomik ilişkilerin ivmelenmesi Serbest Ticaret Antlaşması'nın imzalanmasıyla mümkün olacaktır. Mart ayı içerisinde ikinci tur görüşmeler başlıyor, Ukrayna tarafı da yeterli siyasal iradeyi gösterirse bu antlaşmanın bu yıl içerisinde imzalanmasını bekliyoruz. Bu durumda Ukrayna'nın ithalatında 10. Sırada bulunan Türkiye'nin, Rusya'nın ardından 2'inci sıraya yükselmesi işten bile değildir. Bu antlaşma Ukrayna'nın Türkiye'ye ihracatını da artıracaktır. O zaman 2015 yılında bu hedefe ulaşılması ve iki ülke ticaretinin, iki ülke halklarına refah olarak dönmesi olanaklı olacaktır."

Ukrayna yasalarına uygun olarak ticaret yapan Türk firmalarının, Ekonomi Bakanlığı ve Ticaret Müşavirliği olarak her zaman arkalarında olduklarını ifade eden Mehmet Ali Erkan sözlerini şu şekilde tamamladı, "Ukrayna'da yatırım ikliminin geliştiği zaman burada bugüne kadar; mesai harcayan, emek veren, yatırım yapan Türk firmaları sahip oldukları altyapı, bilgi, birikim, deneyim ve bağlantılar sayesinde Batılı rakiplerinin önüne geçecektir." Katılımcılardan çoğunun 2012 yılı için beklentilerinin olumsuz olduğunu ifade ettikleri toplantıda, TUİD Yönetim Kurulu Başkan Vekili Harun Şirin ise, diğer katılımcıların olumsuz görüşlerine katılmadığını belirtti.

Yöneticiliğini yaptığı UDEC grubun inşaat dışındaki faaliyet alanlarından sanayi işletmelerinde ve finans sektöründe 2012 yılına çok iyi başladığını ifade eden Harun Şirin, sipariş yetiştiremediklerini, genelin aksine 2012 yılında devalüasyon riskini küçük gördüklerini söyledi.

Harun Şirin, "Ukrayna'da 2012 yılında yatırımlarımıza hız kesmeden devam edeceğiz" dedi. Ukrayna'da yatırımın konuşulduğu gecede yaşanan tüm ekonomik ve siyasi olumsuzluklar karşı akıllarda Türkiye ve Ukrayna arasında Serbest Ticaret Antlaşması'nın 2012 yılı içerisinde imzalanacağı müjdesi ve Türkiye'nin Ukrayna'nın dış ticaretinde, Rusya'dan sonra en önemli ikinci ülke haline kısa sürede geleceği vizyonu kaldı.