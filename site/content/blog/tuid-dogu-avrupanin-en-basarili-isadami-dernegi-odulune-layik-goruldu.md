---
title: 'TUİD, Doğu Avrupa’nın En Başarılı İşadamı Derneği Ödülüne Layık Görüldü'
date: Wed, 14 Nov 2012 10:32:45 +0000
draft: false
tags: ["Bükreş", "Doğu Avrupa Türk İş Adamları Birliği", "Polonya", "POTİAD", "Romanya", "TUİD", "TUİD (Türk Ukrayna İşadamları Derneği)", "Varşova"]
type: post
---

[![](http://arsiv.tuid.org.ua/wp-content/uploads/2012/11/tuid-dogu-avrupanin-en-basarili-isadami-dernegi-odulune-layik-goruldu.png "tuid-dogu-avrupanin-en-basarili-isadami-dernegi-odulune-layik-goruldu")](http://arsiv.tuid.org.ua/wp-content/uploads/2012/11/tuid-dogu-avrupanin-en-basarili-isadami-dernegi-odulune-layik-goruldu.png)

Türk Ukrayna İşadamları Derneği(TUİD), Romanya’nın ilk ve tek Türkçe gazetesi olan Anayurt Gazetesi tarafından, Doğu Avrupa’da yılın işadamı derneği ödülüne layık görüldü. 24 Kasım 2012 tarihinde Bükreş’te düzenlenecek ödül gecesinde, TUİD’e ödülü takdim edilecek. Töreni, Türkiye Cumhuriyeti Bükreş Büyükelçisi Ömür Şölendil de onurlandıracak.

Romanya’daki Türk işadamları dernekleri yöneticileri ile Türkiye Macaristan İşadamları Derneği yönetiminin de katılacağı ödül gecesi ve TUİD’e verilen ödül ile ilgili görüşlerine başvurduğumuz Anayurt Gazetesi’nin sahibi ve genel yayın yönetmeni Hamdi Yılmaz, gecede Romanya içerisinden birçok firmanın da ödül alacağını, TUİD’in ise 2012 yılında yaptığı faaliyetler sonucunda yurtdışından bir Türk işadamı derneği olarak bu ödülü almaya hak kazandığını belirtti. Yılmaz, “özellikle temmuz ayında TUİD tarafından Odesa’da gerçekleştirilen büyük hayır etkinliği ve Doğu Avrupa’daki Türk işadamı dernekleri arasında bir iletişim platformu olacak Doğu Avrupa Türk İşadamı Dernekleri Birliği (DAİB) projesi TUİD’in bu ödülü almasını sağladı” dedi. Hamdi Yılmaz, “Rusya’da 3500, Romanya’da 10.000 Türk şirketi varken, Ukrayna’da yalnızca 700 Türk sermayeli şirket var. Buna rağmen TUİD’in bu kadar etkin ve dinamik olması büyük başarı” diyerek sözlerini tamamladı.

[http://tuid.org.ua/tuid-dogu-avrupanin-en-basarili-isadami-dernegi-odulune-layik-goruldu](http://tuid.org.ua/tuid-dogu-avrupanin-en-basarili-isadami-dernegi-odulune-layik-goruldu)