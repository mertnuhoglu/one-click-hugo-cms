---
title: 'Ukrayna Türk İş Dünyası’ndan Kiev’de Önemli İmza'
date: Wed, 12 Nov 2014 07:31:47 +0000
draft: false
tags: ["Aziz Şimşek; Vladimir Şelkunov", "Batur Bayman", "Can Sirman", "Dünyası’ndan", "ICC", "ICC Ukrayna", "Oğuzhan Şen", "Önemli İmza", "TUİD (Türk Ukrayna İşadamları Derneği)", "Türk İş", "türk iş dünyası", "Ukrayna", "Ukrayna Türk İş Dünyası", "Uluslararası Ticaret Odası"]
type: post
---

[![DSCN9708](https://burakpehlivan.org/wp-content/uploads/2014/11/DSCN9708.jpg)](https://burakpehlivan.org/wp-content/uploads/2014/11/DSCN9708.jpg)
Ukrayna’da uluslararası tahkim yetkisine sahip  ve Paris merkezli olarak 127 farklı ülkede faaliyet gösteren Uluslararası Ticaret Odası’nın(ICC) Kiev’deki genel merkezinde ICC ile Türk Ukrayna İşadamları Derneği(TUİD) heyetleri arasında bir toplantı gerçekleşti. Heyetler arası görüşmeye, Ukrayna tarafından ICC Ukrayna Başkanı Vladimir Şelkunov ve yönetim kurulu üyeleri katılırken, toplantıdaTürk tarafını ise TUİD yönetim kurulu başkanı Vekili Burak Pehlivan, yönetim kurulu üyeleri Aziz Şimşek, Oğuzhan Şen, Can Sirman derneğin Odesa Temsilcisi Batur Bayman, genel sekreter Ali Kunt’un yanı sıra Ukrayna’daki en büyük Türk bankasının genel müdürü Onur Anlıatamer temsil etti.

Toplantının açılış konuşmasını yapan ev sahibi kurumun başkanı Vladimir Şelkunov, ICC Ukrayna’nın, Bağımsız Devletler Topluluğu coğrafyasında kurulan ilk ICC milli komitesi olduğunu, 1998 yılından beri Ukrayna’da, siyasetten bağımsız olarak, Ukrayna İş Dünyası için lobi faaliyetlerinde bulunduklarını belirtti. Şelkunov, “Ukrayna’nın en önde gelen firmalarından oluşan 300’ün üzerinde üyemiz var, ülkenin tüm şehirlerinde örgütlüyüz, uluslararası seviyede her yıl en az 6 iş foruma düzenliyoruz, Ukrayna firmalarının dışa açılan kapısı olma misyonumuz özellikle ülkenin içinde bulunduğunu bu zor dönemde daha da önem kazanıyor” dedi. ICC Ukrayna Başkanı, Türk Ukrayna İşadamları Derneği’nin gücünü ve organizasyon yapma yeteneğini bildiklerini, bu anlamda TUİD ile işbirliğine gitme kararı aldıklarını, iki kurumun Herson şubeleri arasında imzalana memorandum sonrasında Kiev’deki merkezleri arasında da işbirliğine gitme iradesini Paris merkez’e danışarak gösterdiklerini hatırlatarak, yapılacak işbirliğinin hem Türk hem de Ukrayna iş camialarına hayırlı olmasını diledi.

TUİD başkanvekili Burak Pehlivan ise, TUİD olarak ülkedeki Amerikan, İngiliz, Alman ve İtalyan işadamları dernekleriyle bugüne kadar ortak faaliyetlere imza attıklarını, Ukraynalı yerel işadamı dernek ve kurumlarıyla son dönemde işbirliği faaliyetlerini hızlandırdıklarını belirtti. Ukrayna’da hızla değer kaybeden milli para biriminin Ukraynalı firmaların aralarında Türkiye’nin de bulunduğu ihracat pazarlarına ilgisini artıracağını belirten Pehlivan, ICC ve TUİD’in yaptığı bu işbirliğinin kağıt üzerinde kalmaması gerektiğini, kısa zamanda ortak iş forumları ve seminerlerle Türk ve Ukraynalı işadamlarının menfaatine olacak organizasyonlara dönüşmesi gerektiğinin altını çizdi.

Daha sonra söz alan TUİD yönetim kurulu üyesi ve Evyap Ukrayna genel müdürü Oğuzhan Şen, 20 yıldır BDT coğrafyasında farklı ülkelerde görev yaptığını, çok sayıda kriz gördüğünü ve bu krizlerin eninde sonunda sona erdiğini ve yeni bir dengede iş yaşamının devam ettiğini belirterek, böyle zor zamanlarda yapılan işbirliklerinin etkisinin ilerleyen dönemlerde daha da iyi anlaşılacağını ifade etti. Şen, bu iki güçlü ve köklü kurumun işbirliğinden hem Türk hem de Ukraynalı işadamlarına yarar sağlayacağından emin olduğunu söyleyerek sözlerini tamamladı.

Uluslararası Ticaret Odası’nın Kiev Redutnaya Caddesinde bulunan binasında gerçekleşen toplantının sonunda, iki kurum arasındaki işbirliği protokolünü ICC Ukrayna başkanı Vladimir Şelkunov ile TUİD yönetim kurulu başkanvekili Burak Pehlivan imzaladı. Heyetlerarası görüşme hatıra fotoğrafı çekilmesiyle son buldu.

[![DSCN9693](https://burakpehlivan.org/wp-content/uploads/2014/11/DSCN9693.jpg)](https://burakpehlivan.org/wp-content/uploads/2014/11/DSCN9693.jpg)

![DSCN9635](https://burakpehlivan.org/wp-content/uploads/2014/11/DSCN9635.jpg)

[![DSCN9595](https://burakpehlivan.org/wp-content/uploads/2014/11/DSCN9595.jpg)![DSCN9687](https://burakpehlivan.org/wp-content/uploads/2014/11/DSCN9687.jpg)](https://burakpehlivan.org/wp-content/uploads/2014/11/DSCN9595.jpg)