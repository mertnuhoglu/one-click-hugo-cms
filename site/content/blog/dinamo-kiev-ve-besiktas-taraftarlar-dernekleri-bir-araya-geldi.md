---
title: 'Dinamo Kiev ve Beşiktaş Taraftarlar Dernekleri Bir Araya Geldi'
date: Mon, 17 Oct 2011 09:44:14 +0000
draft: false
tags: ["Beşiktaş", "Dinamo Kiev", "Kiev", "Spor", "Ukrayna Beşiktaşlılar Derneği"]
type: post
---

![haber](https://burakpehlivan.org/tuid_images/bes1.jpg)Beşiktaş'ın Dinamo Kiev ile oynayacağı UEFA Avrupa Ligi grup maçı öncesi iki takım taraftarları Kiev'de maçın oynanacağı Valeriy Lobanovskiy Stadı'nda bir araya geldi.Dinamo Kiev Fan Kulübü Başkanı Sergiy Mıhaylenko, Ukrayna Beşiktaşlılar Derneği yönetimini maçın oynanacağı Valeriy Lobanovskiy Stadı'nda ağırladı. Sergiy Mıhaylenko, Beşiktaşlılar’a maç öncesinde, Dinamo Kiev stadını ve takımın müzesini gezdirerek, kulübün tarihi hakkında bilgi verdi.Beşiktaşlılar maç öncesi ve sonrası teknik adamların açıklama yaptığı basın odasında da hatıra fotoğrafı çektirdi. Stattaki incelemelerde bulunan Beşiktaşlılar’a stattaki yenileme projeleri hakkında bilgi verildi.Sergiy Mıhaylenko 'MAÇ ESNASINDA RAKİP, SONRA REFİK OLMALIYIZ'

Görüşmede, Beşiktaşlı taraftarlarla bir araya gelmekten dolayı mutlu olduklarını söyleyen Sergiy Mıhaylenko, burada yaptığı açıklamada; " Ukrayna Beşiktaşlılar Derneği'ni kendi fan külümüzde ağırlamaktan dolayı çok memnun oldum. Sahada ve saha dışında sağlıklı rekabet ilişkilerinin olması önemli buluyorum. Biz sadece maç esnasında rakip oluyoruz. Daha sonra refik olmaya devam etmeliyiz. Herkes maç anında kendi takımını destekliyor. Bunun dışında bir araya gelip maçları değerlendirmeliyiz. Doğru olanı bu ve böyle de yapmalıyız." dedi.

Burak Pehlivan 'AYRILMAK DEĞİL ORTAK NOKTALARDA BİRLEŞMEK LAZIM'

Ukrayna Beşiktaşlılar Derneği Yönetim Kurulu Başkanı Burak Pehlivan ise yaptığı açıklamada; "Bugün Kiev'de çok güzel bir etkinliğe imza atıldı. Etkinliğin gerçekleşmesine katkılarından dolayı Dinamo Kiev Fan Kulübü Başkanı Sergiy Mıhaylenko'ya da şükranlarımızı sunuyoruz. Kendileri bugün hem stadı, hem kendileri için çok önemli olan müzelerini, hem de kendi kulüplerinin teknik imkânlarını bizlere göstermiş oldular. Bu tip organizasyonlar özellikle bizim gibi yurtdışındaki taraftarlar için çok güzel etkinlikler. Biz Ukrayna Beşiktaşlılar Derneği olarak farklılıklar noktasında ayrıştırıcı olmaktansa ortak noktalarda birleştirici bir yaklaşım sergilenmesi gerektiğine inanıyoruz. Perşembe günkü karşılaşmanın elbette Beşiktaş'ın kazanmasıyla neticelenmesini ancak bir o kadar da sportmence gerçekleşmesini diliyoruz" diye konuştu.

Beşiktaşlıların, Dinamo Kiev stadına yaptıkları ziyaret iki taraftar derneği başkanlarının forma değişimi ve dernekler arasında işbirliği protokolü imzalamasıyla son buldu.
Stat ziyaretinin ardından, Ukrayna Beşiktaşlılar Derneği, bir Türk restoranında Dinamo Kievlilere yemek verdi. Geceye eski Fenerbahçe Oyuncusu, Dinamo Kiev'in yardımcı teknik direktörü Sergey Rebrov da katıldı.
![haber](https://burakpehlivan.org/tuid_images/bes2.jpg)

![haber](https://burakpehlivan.org/tuid_images/bes3.jpg)

![haber](https://burakpehlivan.org/tuid_images/bes4.jpg)

![haber](https://burakpehlivan.org/tuid_images/bes5.jpg)

 

